En annorlunda jul

Ingenting är riktigt som vanligt, det är vi alla överens om. Vi på ADC Media hoppas innerligt att ni alla har någon att fira julen med, om det så sker digitalt när de fysiska restriktionerna inte tillåter mer. En del av oss har sett till att lilla farmor fått hjälp med en surfplatta för att kunna vara med vid julmiddagen på distans. En del av oss har redan förlorat någon i familjen i år. Många av oss har inte kunnat träffa sin familj på länge. I detta, årets sista temanummer, riktar vi ändå in oss på temat Festligt. För det skadar absolut inte att sätta lite guldkant på den coronatrista tillvaron, varför inte just lyxa till det lite extra i jul? När man inte levererar en stor middagsbjudning på nyår passar det kanske att istället kosta på lite extra till det lilla sällskapet. Tips på hur det kan gå till hittas lite längre fram i tidningen. Förutom alla fina annonser från våra lokala företag tog vi även och kollade läget med några av våra lokalkändisar för att se hur de spenderar högtiderna. Du hittar också musiktips från våra artister med Sollefteå- och Kramforskoppling att njuta av i jul. Och lokala dryckestips. Och bok-, spel- och pysseltips, bland en hel del annat. 
	Om vi får önska något i julklapp i år är det att ni tar hand om varandra. Att vi fortsätter hjälpas åt för att få våra kommuner att blomstra – hjälper varandra, våra företag, butiker, föreningar och organisationer att fortsätta leva.

En riktigt god jul önskar vi er alla!

/Gänget på ADC Media

