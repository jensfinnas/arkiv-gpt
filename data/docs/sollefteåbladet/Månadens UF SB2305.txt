Månadens UF - Luxz UF

Dubbelt återbruk blir till unika produkter när tjejerna i Luxs UF skapar ljus av av tomflaskor. 

– Det började med att vi såg liknande ljus och tänkte att det var en bra idé men att vi i borde kunna göra dem på vårt eget sätt, berättar Lenica Devall som driver företaget tillsammans med Tuvali Skagerlund, Cassandra Vörman och Anna Lilliesköld. 

Ljusen tillverkas av tomma flaskor - exempelvis flaskor med fina etiketter som har innehållit vin eller prosecco - som kapas och fylls med återbrukat stearin.

– Flaskorna samlar vi in hemma(?) och stearinet kommer från ljusstumpar som vi får från kyrkan, förklarar Tuvali och förklarar att själva kapningen görs med en flaskskärare och varmt och kallt vatten.

– När man först häller kokande vatten och sedan iskallt direkt efter spricker flaskan där vi har gjort skärmärket. Sedan slipar vi kanterna och fyller på med rent stearin och sätter dit vekar av trä eller tråd.

– Det ligger mycket jobb bakom, bland annat tar det lång tid att smälta ner stearinet. Men samtidigt lär vi oss mycket om både företagande och tillverkning plus att, säger Cassandra och tillägger att det är UF-utbildningen är ett roligt inslag trots att det går en del fritid till företagandet. 

– Vi läser andra året på ekonomprogrammet med inriktning mot juridik så det är kul med en mer praktisk kurs i kontrast till alla teoretiska ämnen.

Luxz UF var snabba igång med försäljningen i höstas och har bland annat hunnit vara med på Höstmarknaden och UF-marknaden Pitch & Sale på gågatan innan jul. I skrivande stund väntar regionala UF-mässan i Birsta.

– Vi har haft riktigt bra försäljning hittills, framför allt på marknaderna men man kan även beställa via vårt Instagram-konto. Det går även att lämna in sina egna flaskor och välja själv storlek, typ av veke och eventuell doft på ljusen om man vill, avslutar Anna.

Bildtext: Luxz UF säljer ljus som både är snälla mot miljön och pryder sin plats på vilket bord som helst. Ljusen tillverkas av tomflaskor och stearin från kyrkor, den enda delen i produkten som är återbrukad är veken. Från vänster: Lenica Devall, Anna Lilliesköld, Tuvali Skagerlund och Cassandra Vörman.


