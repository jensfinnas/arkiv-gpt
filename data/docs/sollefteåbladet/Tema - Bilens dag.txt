MRF-handlarna ser fram emot våren

Vägarna börjar tina fram och tiden då många börjar fundera på att byta bil är här. Därför passade Sollefteåbladet på att fråga kommunens tre MRF-handlare om vad de har på gång här framöver.

Staffan Norström, Ivars Bil

– Även om det är lite svajiga tider i branschen med långa leveranstider så brukar ju Sollefteåborna gilla att åka runt och kolla på bilar den första maj. Vi har öppet som vanligt och välkomnar alla som har lust att komma förbi på en fika och snacka både nytt och begagnat!

Malin Sedin, Bilbolaget

– Vi hälsar våren välkommen med Bilens Dag den första maj i år också. I vanlig ordning satsar vi på en heldag både i- och utanför bilhallen med massor av aktiviteter för både vuxna och barn. Självklart kommer det även att finnas olika erbjuden för den som funderar på att köpa bil!

Lars Hellberg, Sahléns Bil

– Vi har självklart öppet den första maj och har både nytt och begagnat i lager. Branschen dras fortfarande med långa ledtider på vissa modeller men det finns mycket spännande på gång, bland annat en uppdaterad version av populära Hyundai Tuscon. Vår nya bilhall har verkligen blivit ett lyft så den tycker jag också att man ska passa på att komma förbi och uppleva i vår!


