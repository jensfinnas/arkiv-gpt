City firar 30 år

Den som är uppmärksam på detaljer har kanske noterat ett det står -93 i Restaurang Citys logotyp, en siffra som anspelar på året då restaurangen slog upp portarna för första gången. Idag 30 år senare fortsätter City leverera både nya rätter och klassiker som hängt med sedan starten.

Under åren har Restaurang City haft olika ägare men bland de som är inblandade i verksamheten idag är det Salih Elma som kom in i bilden först. Nyligen hemflyttad till Sollefteå efter ett par år i Bräcke sökte han jobb och fick en öppning på City.

– Jag hade ingen erfarenhet från restaurangbranschen sedan tidigare men jag trivdes och blev kvar. Efter några år bestämde sig den förra ägaren för att flytta och jag fick erbjudande om att ta över företaget, berättar Salih som bestämde sig för att bli restaurangägare tillsammans med sin bror Jeko Haj Yusuf.

– Vi fick även med oss vår systerson Hussein Khacho som bodde i Uppsala då. Han flyttade upp och sedan dess är han den som har jobbat här längst. 

– Jag hade inte heller jobbat i restaurang tidigare men jag började i disken och lärde mig de olika delarna snabbt, säger Hussein och förklarar att menyn på den tiden var mindre och mer inriktad på ett standardutbud av pizza.

– Vi bestämde oss tidigt för att försöka lägga till nya saker för att sticka ut bland restaurangerna i stan. Vi var till exempel först med en riktig pastameny i Sollefteå och vi när vi introducerade våra grillspett blev det också en nyhet häromkring. 

Under sina 30 år har Restaurang City byggt upp en trogen kundkrets och företaget har haft en stabil tillvaro på Torggatan, även under de senaste årens turbulens.

– Vissa av stammisarna har varit här varje vecka sedan vi tog över, det är ett bra betyg på att folk gillar det vi gör, konstaterar Salih och räknar upp bra råvaror och en kombination av klassiker och nyheter på menyn som framgångsfaktorer.

– Att vi har varit samma gäng under alla år har också varit till stor hjälp. Under några perioder har jag drivit andra ställen och Jeko slutade X men i och med att minst en av oss som har varit med från början alltid har fortsatt jobba här så har vi kunnat hålla samma kvalitet hela tiden. 

Idag jobbar totalt sex personer i restaurangen och siktet är inställt på att fortsätta enligt samma framgångsrika koncept.

– Kundkontakten och att servera våra gäster mat som vi är stolta över är det roligaste med det här jobbet, det ger energi och gör att vi vill fortsätta utveckla City, avslutar Hussein.

Bildtext: Beror på bilden.
