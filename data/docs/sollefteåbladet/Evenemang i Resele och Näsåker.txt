Det händer i Resele och Näsåker

Det finns gott om evenemang och aktiviteter att hänga med på i Resele- och Näsåkerstrakten i sommar. Här nedan ger vi några exempel, fler detaljer finns i respektive arrangörs kanaler.

Fjälloppis i Resele hembygdsgård - 17, 24, 31 juli, 7 augusti
På söndagarna under resten av juli och den första söndagen i augusti är går det både att göra loppisfynd och ta en fika i Resele hembygdsgård. Öppettiderna är mellan klockan 14-18.

Fäboloppet - 30 juli
För sjätte året anordnas Fäboloppet i Åsmon utanför Näsåker. I år är det Moflo Byförening och Fightclub Näsåker som står som värd för det utmanande skogsloppet på cirka 9 kilometer. Det går att delta i tävlingsklasser för herrar och damer, motionsklass för den som vill ta det lugnare och en speciell klass för barn upp till 15 år.

Urkult 4-6 augusti
Folkfesten vid Nämforsen är ett av Västernorrlands största evenemang och fyller festplatsen i Näsåker med människor, musik och kultur från när och fjärran under tre dagar. Förutom konserter på flera olika scener består programmet även av aktiviteter som barnteater, kurser, verkstäder och poesi. När Urkult gör efterlängtad comeback efter pandemiuppehållet gästas festivalen bland annat av Frida Hyvönen, Syster Sol, A Choir of Ghosts, Gåte, Ebo Krdum och Sara Parkman.

Fjälloppis i Resele hembygdsgård - 17, 24, 31 juli, 7 augusti
På söndagarna under resten av juli och den första söndagen i augusti är går det både att göra loppisfynd och ta en fika i Resele hembygdsgård. Öppettiderna är mellan klockan 14-18.

Broarna runt - 13 augusti
Lördag 13 augusti är det premiär för Broarna runt, ett cykellopp genom hela Reselebygden där de flesta av alla broar över Ångermanälven i Reselebygden korsas. Loppet arrangeras av Reselebygdens byalag, Resele IF och Resele hembygdsförening.

Augustikväll vid Älvens strand - 13 augusti
Även den 13 augusti är det musik som gäller på Festplatsen i Näsåker. Då kommer nämligen Helen Sjöholm och Jacke Sjödin tillsammans med Klas Norberg, Angelica Jonsson och Holmsten Trio tillbaka för en uppföljare av succéframträdandet för fyra år sedan, den här gången i sällskap med skådespelaren Andreas Nilsson.

Midnattsloppet - 20 augusti
I slutet av augusti är det läge att dra på löparskorna igen då ÅSK och Johnny Harrelind drar ihop ett tillfälle att springa det digitala Midnattsloppet. Tanken är att alla som vill vara med anmäler sig via Midnattloppets hemsida, därefter blir det gemensamt springande, joggande eller lunkande i fem eller tio kilometer runt om i Näsåker.

Bildtext: Det finns gott om evenemang och aktiviteter att se fram emot i Resele- och Näsåkerstrakten i sommar, bland annat musikupplevelser på Prästnipans festplats både i samband med Urkult och Augustikväll vid älvens strand.

