Fem stjärnor
Den här månadens Fem stjärnor delar vi ut till Nipanskolans Fritidshem som i början av april genomförde en bazaar till förmån för de som drabbats av Rysslands invasion av Ukraina. Fritidsbarnen tillverkade både pyssel och bakverk som såldes till föräldrar och släktingar under eftermiddagen den 6 april och totalt genererade cirka 10 000 kronor som därefter skänktes till organisationen War Child. Man passade även på att samla in leksaker och husgeråd som kommer att skänkas till barnfamiljer som kommit till kommunen som flyktingar från Ukraina. 

Ett mycket fint initiativ tycker vi på Sollefteåbladet och vi hoppas att det kan inspirera fler verksamheter att genomföra liknande insatser!

Nipyran är tillbaka
Efter två års uppehåll står det klart att Nipyran 2022 blir av! Sollefteåsommarens mest efterlängtade nöjesvecka är tillbaka och arrangörerna har redan gått ut med tre artister som kommer gästa Stadsparkens scen - Tusse, Corroded och Erika Jonsson. 

Precis som tidigare är det vecka 30 som gäller och de aktivitetsfyllda dagarna bygger upp mot den stora finalen som inleds med Nipsommar XL på torsdagen och Laxfestivalen under fredag och lördag. Mer information släpps löpande i festivalens kanaler på sociala medier och vi på Sollefteåbladet ser självklart fram emot att fortsätta rapportera om vad vi har att se fram emot under Nipyran i sommar!

Nya utställningar i Apotekshuset
Apotekshuset Konst & Kultur är ett givet besöksmål för den som är sugen på nya kulturupplevelser. Just nu går det exempelvis att att se Maria Sundströms utställning Tyska förnimmelser, en X, och Skimutis X Två, en utställning där Tomas och Martin X utforskar X. 

Passa även på att se målningar ur kommunens stora samling av verk av Helmer Osslund och njut av de vackra lokalerna som på många sätt är som en utställning i sig.  

Sollefteåkalaset närmar sig

Den 28 maj smäller det! Då är det nämligen dags för Solleftekalaset, Sollefteås nya inomhusfestival som efter år av pandemifördröjning äntligen blir av. Platsen för kalaset är Niphallen som gästas av inga mindre än Markoolio, Emil Assargård och Chris Kläfford.En höjdarkväll med andra ord och verkligen något att se fram emot för alla som har längtat efter att träffas på evenemang igen.

Åldergränsen för Sollefteåkalaset är 18 år men även 10-17-åringar är välkomna i målsmans sällskap. Biljetter finns att boka redan nu via Tickster.

