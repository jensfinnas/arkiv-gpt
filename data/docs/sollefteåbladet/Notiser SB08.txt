5 stjärnor
Den här månadens 5 Stjärnor går till Sollefteå Nipan Rotaryklubb som hittills under sitt verksamhetsår har samlat in 40 000 kronor till välgörenhet.

Bland annat genomförde klubben ett lyckad arrangemang på Hullsta Gård den 6 april där Jacke Sjödin underhöll. Nettot av kvällen gick uteslutande till välgörenhet där den största delen av överskottet gick till inköp av Shelter-boxar som kommer att sändas till krigs- och krisområden i världen. Innehållet i boxarna består av bl.a. tält, viss skyddsutrustning, kamin, redskap av olika slag, rostfria hushållskärl av olika slag mm. Resten av överskottet gick i rena pengar - via Rotarys organisation - till Ukraina.

Under året har klubben även lämnat lämnat bidrag till Kvinnojouren i Sollefteå samt en gåva till IVA-personalen på Sollefteå Sjukhus för deras heroiska insats under pandemiåren. 

Färgglatt evenemang är tillbaka
Efter två års pandemiuppehåll är är det äntligen dags att sätta färg på tillvaron i samband med High Coast Color Run. Under vecka 30 - alltså årets Nipyrevecka - och närmare bestämt den X juli  går loppet av stapeln. Precis som tidigare handlar det om ett lopp i Stadsparken där målet inte är att vara först i mål utan bara att ha kul med bland annat vatten, skum och enorma mängder färgpulver. Boka in den X juli redan nu, se till att ha en vit t-shirt redo och ladda för årets färggladaste dag!

Coffe House har nyöppnat
Sedan ett par veckor tillbaka är Coffee House i hörnet på Appelbergs-huset tillbaka, nu med ett helt nytt koncept. Det går fortfarande att slinka in för en fika men nu finns även amerikansk pizza och rejäla hamburgare på menyn. Dessutom erbjuder restaurangen generösa öppettider, framför allt på helgerna då hungriga nattsuddare kan komma in och få sig något att äta fram till klockan 04.00.



