Österåsens Handelsträdgård är redo för våren

Våren är här och många står i startgroparna för ett börja påta i rabatter och odlingar. Österåsens Handelsträdgård slog nyligen upp portarna för säsongen, i år med nybyggd entré och lika välfyllda växthus som vanligt.

– För mig handlar våren om färg, det är något speciellt när vi får börja plantera ut de första penséer som gör man man fylls av energi efter en mörk vinter, konstaterar Jens Lindman som vid det här laget har drivit handelsträdgården i Österås i 30 år.

– I år har vi målat om fasaden och håller precis på att bli klara med en ny entré till butiken. 

Under försäsongen driver Jens upp plantor i sina växthus i Skärvsta och Långsele för att sedan frakta upp dem till handelsträdgården lagom till öppningen i början av april.

– Penséer är ofta den första blomman att få komma ut i krukor och blomlådor, de tål några minusgrader. Lite senare in på våren brukar efterfrågan på pelargoner dra igång, de kan också stå ute tidigt om man har uterum eller inglasade altaner. Men glöm inte att ta in dem på nätterna fram tills det inte är någon risk för frost för pelargonerna gillar inte kyla!

Hos Österåsens handelsträdgård finns det drygt 100 pelargonsorter att välja mellan, allt från hybrider och nya varianter till den klassiska Mårbackan.

– Pelargoner går alldeles utmärkt att övervintra men det går även att ta sticklingar redan på hösten för att förbereda inför nästa säsong. Vissa sorter är bättre än andra om man vill behålla dem från år till år så fråga oss gärna i butiken för tips och råd.

Jens tipsar även om att det går lätt att göra näringsrikt vatten att vattna sina blommer med genom att fylla en tunna med vatten och lägga i brännässlor.

– Låt det stå tills vattnet är tefärgat, sen är det bara att fylla en kanna och vattna!


Bildtext: Jens Lindman är inne på sitt 30:e år med Österåsens Handelsträdgård. När Sollefteåbladet hälsar på är han i full färd med att driva upp plantor inför årets odlingssäsong.
