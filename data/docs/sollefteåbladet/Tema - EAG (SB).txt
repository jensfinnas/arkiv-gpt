Noga utvald bilvård hos EAG

EAG Rental fortsätter att utöka utbudet i sina butiker i Sollefteå och Kramfors. Nyligen fylldes hyllorna på med bilvårdsprodukter och det finns gott om arbetskläder som passar lika bra när det är dags att skruva i motorer som till byggprojekten.
– Det mesta vi plockar in i butikerna är sånt som våra kunder frågar efter, säger depåchef Anders Ek.

På bilvårdssidan är det tre nya märken som har gjort entré hos EAG. För den som behöver smörjmedel finns produkter från Payback och när det gäller rengöring finns det gott om valmöjligheter från AutoDude och Gör det med RW. 

– Vi handplockar leverantörer som vi gillar och använder dem själva innan de hamnar på hyllorna. I och med att vi har många fordon - allt från våra egna bilar till minigrävare och släpvagnar - får vi verkligen se vad grejerna går för innan vi börjar rekommendera dem, förklarar depåansvarige Mikael Mårtensson och berättar att exempelvis Gör det med RW är utvecklat av en Youtuber med inriktning på fordon och bilvård.

– Dels är det ju extra kul för de som följer kanalen men framför allt är det riktigt bra grejer. Många går dessutom lika bra att använda för rengöring i hemmet som i bilen.

På hyllorna finns även arbetskläder för alla väder, bland annat från Helly Hansen, Blålkäder och Snickers.

– Vi försöker ha det mesta man kan behöva för både arbetsdagar och hemmafix i butiken helt enkelt.

Företagsnamnet EAG Rental för förstås tankarna till uthyrning vilket är kedjans deras grundläggande affärsidé. Hos EAG kan både företag och privatpersoner hyra allt från skruvdragare till skyliftar men på senare åt har butiksförsäljningen ökat rejält, särskilt i Sollefteå och Kramfors.

– Varje butik styr själv över sitt sortiment och hos oss har vi i vår tur låtit kunderna styra mycket. Det har visat sig vara en framgångsfaktor, de brukar ju ha bäst koll på vad de behöver till sina projekt, konstaterar Anders och tillägger att kunnig och engagerad personal också är en starkt bidragande orsak till ökningarna.

– Helhetsintrycket är viktigt! Rätt utbud av bra grejer är en förutsättning men vi är också noga med att testa både maskiner och produkter själva så vi verkligen har koll på vad det är vi säljer.


Bildtext: EAG Rental kompletterar sitt butikssortiment med bilvårdsprodukter. Mikael Mårtensson och Anders Ek tipsar om att många av produkterna fungerar lika bra för rengöring av allt från badrum till soffor.
