Areal finns nu i Västernorrland
 
Sedan slutet på januari finns en ny rådgivare inom jordbruks- och skogsfastigheter på plats Västernorrland i form av Areal. Kontoret är en del av en rikstäckande kedja som i och med etableringen i Västernorrland fyller en vit fläck på organisationens karta.
 
Areal är visserligen en nykomling i Västernorrland men kedjan har funnits sedan 1980-talet och har kontor över hela Sverige. Detsamma gäller trion som startar upp kontoren i Västernorrland, Peter Zetterström, Daniel Höglund och Patrik Ulander är nya under Areal-flagg men är välkända ansikten inom branschen sedan många år tillbaka.
 
– Tillsammans har vi över 60 års erfarenhet av allt från mäkleri, bokslut och deklaration till värderingar, generationsskiften samt skoglig och ekonomisk rådgivning kopplat till jord- och skogsägare. Tillsammans har vi till exempel förmedlat ca 1 000 fastigheter genom åren, säger Daniel och berättar att tankarna på en egen verksamhet har funnits en tid.
 
– När vi i höstas fick erbjudande från Areal om att starta kontor i Västernorrland föll bitarna på plats. 
 
– Vårt mål är att vara marknadsledande och erbjuda det bästa alternativet för alla som äger, köper och säljer fastigheter inom skog och jordbruk säger Daniel.
 
Företaget kommer inledningsvis att ha tre kontor i Västernorrland - i Sollefteå, Härnösand och Örnsköldsvik – men vi vänder oss till hela Västernorrland förklarar Patrik som själv bor i Kramfors kommun och tillägger att visionen är att kunna växa i framtiden.
 
En grundsten inom Areal är att alla medarbetare har någon typ av branschutbildning inom jord och skog. Västernorrlandskontoret är inget undantag, alla tre har studerat vid Skogsmästarskolan i Skinnskatteberg samt att Patrik och Daniel även är registrerade fastighetsmäklare medan Peter är auktoriserad lantbruksvärderare.
 
– Tillsammans har vi en unik kombination av kompetenser som få aktörer i branschen har samlade på ett och samma kontor, konstaterar Peter och tillägger att alla tre dessutom har ett stort intresse för skog och natur även utanför jobbet.
 
– Det är därför vi har valt den här branschen, jord och skog är mer än bara ett jobb. 
 
Sedan slutet av januari är de igång och ser gott om möjligheter framöver.
 
– Uppdragen har redan börjat rulla in och det är mycket positivt på gång i vårt närområde. Vi tror stenhårt på Västernorrland!
 
Bildtext: Beror på bilden.




