Prova på-dag för hundspann
Lördagarna den 26 februari och 5 mars arrangerar Draghundföreningen Lag 42 Team Sollefteå prova på-dagar för barn och ungdomar som vill testa hundspann. Platsen är Forsmo IP för det första tillfället och Resele IP för det andra och det hela håller på mellan klockan 11.00 och 15.00.

Mot en liten avgift som Swishas på plats får barn och ungdomar får prova på att åka eller köra hundspann längs en slinga runt fotbollsplanen. Dessutom ingår grillad korv och varm choklad i upplevelsen som behöver förbokas senast den 23 februari respektive 2 mars.

Förra vintern genomfördes flera coronaanpassade prova på-aktiviteter med hundspann för barn och ungdomar runt om i kommunen.

- Det var väldigt populärt och många har frågat om vi kan göra det igen. Även vi om nu kommit igång med ordinarie tävlingsverksamhet igen har vi lyckats få ihop två tillfällen i vinter, säger Erik Löfgren från draghundföreningen och fortsätter:

- Det här är ett bra tillfälle för barn och ungdomar att antingen testa att köra hundspann själv eller åka med i släden och samtidigt lära sig mer om hundsport och hundskötsel.

Bildtext: Glada miner i samband med förra årets prova på-dag för hundspann med Lag 42 Team Sollefteå.



