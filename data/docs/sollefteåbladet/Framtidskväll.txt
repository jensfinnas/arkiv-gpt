En kväll av inspiration för framtiden

Det fortsätter rör på sig i näringslivs-Sollefteå De gynnsamma gynnsamma företagsvindarna fortsätter blåsa och med mycket spännande på gång här framöver. Därför arrangerar Företagarna Sollefteå tillsammans med Sollefteå kommun en framtidskväll för att lyfta frågor som utveckling, tillväxt och kompetensförsörjning den 7 april.

Framtidskvällen skulle egentligen ha genomförts redan i slutet av förra året men då satte restriktionerna som bekant stopp för evenemang. Nu är det ett bättre läge och den välfyllda kvällen blir alltså av torsdag den 7 april mellan klockan 18.00 och 20.00. 

– Försvarsmakten är på plats, det byggs på flera ställen och planeras för ännu fler projekt plus att det händer mycket kring arbetet med att hitta intressenter till Hamre och Långsele just nu, konstaterar Jan Röhlander från kommunens näringslivsenhet och understryker vikten av samarbete för att kunna hantera effekterna av den positiva trenden.

– Framför allt kompetensförsörjningen är en utmaning, inte bara här hos oss utan i hela landet. För att möta behovet av människor som vill och kan jobba för de företag och organisationer i kommunen som behöver rekrytera krävs det att vi gemensamt hjälps åt att sprida bilden av möjligheterna som finns här i Sollefteå kommun!

Under kvällen kommer bland annat Företagarnas regionchef Joakim Sjöstedt och Emil Källström, tidigare riksdagspolitiker och numera affärsutvecklare på SEKAB i Örnsköldsvik, att intervjua lokala företagare och prata om vilka möjligheter och utmaningar vi har framför oss.

– Det är kostnadsfritt att komma på Framtidskvällen men man behöver anmäla sig i förväg. Se till att boka redan nu, antalet platser är begränsat och vi är övertygade om att det kommer bli en kanonkväll, avslutar Jan.


Bildtext: Beror på bilden.

