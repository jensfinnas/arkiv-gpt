Olja & Sanitet firar 60 år

Ett av Sollefteås mest anrika företag firar sitt sextionde år i branschen. Sollefteåbladet passade på att ta ett snack med ägarna Leif Medin och Micke Persson om framgångsfaktorer, lagbygge och prioriteringar.

Året var 1961 när bröderna Gustav och Håkan Medin startade upp Olja & Sanitet hemma i garaget på Gärdesgatan. Sedan dess har det hunnit hända en hel del, under en period var företaget det största i branschen i hela Norrland och Olja & Sanitet har varit inblandade i många stora projekt både i Sollefteå och runt om i landet. Så vad är hemligheten bakom framgångarna?

– Lagarbete är grunden till allt! Vi har lyckat samla ett otroligt bra gäng som både trivs tillsammans och gillar teknik i olika former. Alla har sina olika specialintressen och nischer, allt från styr- och reglerteknik till förbränningstoaletter och gamla motorer, så det finns alltid någon som har koll på även de mest ovanliga problem, förklarar Micke och tillägger att styrkan ligger i bredden på kunskap och viljan att dela med sig.

– Tillsammans kan vi mycket om mycket plus att vi är bra på att hjälpa varandra. Det gör att det blir kul att jobba och har nog bidragit till att vi har haft väldigt låg personalomsättning under åren.

Vid en snabb snabb genomräkning av den idag 14 medarbetare starka laguppställningen blir det  tydligt att de flesta på Olja & Sanitet faktiskt har jobbat för företaget i hela eller större delen av sina yrkesliv.

– Det är vi väldigt glada över! För oss har det alltid varit viktigt att det ska vara kul att jobba här, säger Leif som även nämner privatkunderna som en avgörande faktor till företagets framgångar.

– Stora projekt och långa avtal i all ära, konsumentmarknaden har alltid varit viktigast för oss. Servicejobb, badrumsrenoveringar, underhåll av värmepumpar, installation av solskydd och så vidare. Även om det förstås är kul att vara med på hotellbyggen och stora entreprenader så kommer privatkunderna alltid i första hand.

Planerna framåt är att fortsätta enligt samma vinnande koncept.

– De senaste tio åren har vi hittat precis rätt kostym - lämplig personalmängd, blandning av uppdrag, spridning i hela kommunen och så vidare. I närtid har vi en nyhet i form av branschräven(?) Jari Tuusa som ansluter till oss under hösten så vi passar på att hälsa honom välkommen på vår resa mot nästa jubileum!


Punkter till annonsen:

Vår framtid:

– Vi ska fortsätta hitta smarta lösningar till våra kunder med hjälp av teknik, kreativitet och vår långa erfarenhet.

– Våra kunder ska få så mycket valuta som möjligt för pengarna de väljer att satsa hos oss oavsett storlek på affären.

– Vi ska erbjuda den bästa långsiktiga affären, oavsett om vi säljer en enskild produkt eller en helhetslösning. Vår butik ska vara välsorterad,  ha reservdelar till till produkterna vi säljer och ha priser som tål att jämföras med näthandeln.

– Vi ska fortsätta bygga ett starkt team och se till att vara en arbetsgivare där man vill stanna från sin första dag hela vägen till pension.
