Positiv utveckling för Helrent

Förra våren startade Eleonor Nilsson och Niklas Nylander städföretaget Helrent med planen att växa långsamt. Efterfrågan visade sig dock vara större än väntat och idag har företaget sju personer i personallistan. 

– Det har varit en omvälvande tid sen vi körde igång men det känns förstås jättekul att vi kan bidra med fler arbetstillfällen till kommunen, konstaterar Eleonor som har sett en tydlig ökning av både privatkunder och företag som vill ha hjälp med olika tjänster inom städområdet.

– Det låter som att våra kollegor i branschen också har mycket att göra så det är marknaden som växer. Att hemstäd har blivit normaliserat och för många lika självklart som att köpa vilken annan tjänst som helst har nog bidragit till ökningen.

Med en större personalstyrka öppnas möjligheten att åta sig fler jobb inom exempelvis kontorsstäd och andra företagsuppdrag. Helrent har dessutom investerat i nya maskiner för golvvård och kan numera erbjuda fler sätt att ta hand om sina kunders golv.

– Nu kan vi skura, djuprengöra och polera de flesta typer av golvmaterial på ett nytt och ännu bättre sätt, exempelvis i kontorsmiljöer och offentliga utrymmen där slitaget är extra stort. Med rätt utrustning och teknik går det att få nytt liv i slitna och tråkiga golv, säger Niklas.

Eleonor och Niklas passar även på att tipsa om att välputsade fönster är en genväg till en hemtrevlig känsla där hemma.

– Nu efter sommaren brukar det ofta behövas men många tycker att det är lite bökigt att hålla på med. Vi har både utrustning och utbildning för att rengöra fönster snabbt och effektivt så det är typisk del av hemstäd som fler borde unna sig. Det gör stor skillnad!

Bildtext: Beror på bilden.
