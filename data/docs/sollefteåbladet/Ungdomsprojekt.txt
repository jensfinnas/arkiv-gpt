Ungas delaktighet i  Höga Kusten - projektet som ger unga möjligheten att förverkliga idéer

I april öppnar Leader Höga Kusten återigen möjligheten för unga mellan 16-25 år att söka upp till 20 000 för att genomföra idéer som gynnar unga i Sollefteå, Kramfors, Härnösand eller Örnsköldsviks kommun.

I tidigare utlysningar har stöd bland annat beviljats till unga som startat en konstnärsverkstad, arrangerat en EPA-träff och byggt en snowpark. Leader Höga Kusten letar nu efter nya idéer och unga som vill utveckla sin plats och sin fritid. Felicia Edholm, ungdomscoach hos Leader Höga Kusten, uppmuntrar unga i Sollefteå och Kramfors att söka. 

– Vi vet att det finns många roliga idéer bland unga i våra landsbygder, nu vill vi vara med och stötta dem ytterligare! Pengarna ska användas till att göra vårt område ännu bättre för unga och vi hoppas på många ansökningar, förklarar hon och understryker att alla idéer är välkomna.

– Bara fantasin och kreativiteten sätter gränser och det ska bli väldigt spännande att se vilka idéer vi får in. Vill någon arrangera en festival? Göra en film? Bygga en skateboardramp? Något helt annat? Det finns säkert en massa idéer om aktiviteter vi aldrig ens tänkt på själva!

Möjligheten att ansöka är igång och all information om projektet och hur man ansöker om pengar för att genomföra sina idéer finns på Leader Höga Kustens hemsida och i organisationens kanaler i sociala medier.

– Unga människor är en otroligt viktig del i utvecklingen på landsbygden och syftet med det här projektet är att ska förutsättningar för att unga trivs och ser en framtid i Höga Kusten!

Bildtext: Nu kan unga mellan 16-25 år söka upp till 20 000 kronor för att genomföra idéer som gör vårt område ännu bättre för unga. Projektet som syftar till att öka ungas delaktighet i Höga Kusten genomförs av Leader Höga Kusten.
