Sollefteå och Kramfors toppar länets villamarknad

Priserna på villor i Sollefteå och Kramfors kommuner fortsätter att öka. Statistik som Fastighetsbyrån sammanställt visar bland annat att de två Höga Kusten-kommunerna har haft de procentuellt största ökningarna från 2017-2022.

Fastighetsbyrån har, med hjälp av statistik från Svensk Mäklarstatistik, sammanställt hur priserna på villor i Sverige utvecklats de senaste fem åren, samt under det gångna årets marknad.

– Under de senaste fem åren har vi haft en tydlig prisökning på villor och pandemin gav marknaden en extra boost under 2020 och första halvan av 2021. Nu har vi gått in i en mycket mer osäker marknad som påverkas av kriget i Ukraina, inflation och stigande räntor. Sannolikt kommer vi inte ha samma prisuppgångar de närmsta åren, säger Johan Engström, VD på Fastighetsbyrån. 

På länsnivå står Södermanland för den starkaste prisökningen procentuellt sett, med 51 procent. Svagast utveckling har det varit i Kronobergs län, 27 procent, under de senaste fem åren. Västernorrlands län placerar sig en bra bit under rikssnittet med en snittökningökning på 28 procent. 

På kommunnivå sticker två kommuner är det några kommuner i länet som sticker ut med stora prisökningar. Kramfors och Sollefteå utmärker sig allra mest med en ökning på hela 79 respektive 48 procent över de senaste fem åren.

- Under de senaste åren har vi sett en ökad efterfrågan i Kramfors och Sollefteå(?). Många söker sig till vackra Höga Kusten, både från storstäder men även från andra länder för att bosätta sig på mindre orter med vår vackra natur nära inpå. Denna trend tillsammans med möjligheten till distansarbete har lett till att en flytt hit har blivit mycket lättare. Livskvalitet har också fått en större innebörd för många och man förverkligar sina drömmar, säger Annica Åslund Olsén, fastighetsmäklare och franschisetagare på Fastighetsbyrån Höga Kusten.

Bildtext:
