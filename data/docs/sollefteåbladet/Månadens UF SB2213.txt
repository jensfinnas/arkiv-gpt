Månadens UF - Vaja Design UF

När teminen började hade Filippa Hägglund och Moa Sahlén redan full koll på inriktningen på sitt UF-företag och beställningar i kö. Nu är både tillverkning och försäljning i full gång hos Vaja Design UF som säljer inredningsprodukter i trä och renhorn.

– Vi hade två lektioner i våras där vi fick tips om att börja fundera på UF-företag inför terminsstarten. Vi började spåna direkt och kom snabbt fram till att produkter med renhorn både är efterfrågat och går att producera på ett hållbart sätt, förklarar Moa som är den som har hand om administration och utveckling av företaget.

Filippa är företagets kreatör och ligger bakom design och produktion. Genom kontakter i Klimpfjäll där hennes familj har stuga går hon loss den viktigaste råvaran, renhornen.

– Det är många som gillar produkter med renhorn, både här och uppe i fjällvärlden, så vi kommer sikta på att sälja både här och där, berättar hon.

Den första produkten som företaget tillverkade var en knoppbräda men sedan dess har det tillkommit en pappershållare och en lamphållare i sortimentet. Materialen Vaja Design UF använder är i första hand naturprodukter eller spillbitar från byggen och ett plåtslageri.

– Att våra produkter är miljövänliga är jätteviktig för oss. De enda nya materialen vi använder är lim och färg, resten åter återvunnet. Om vi får spillbitar av renhorn över blir de hundben som både håller länge och är bra för hundarnas tänder, säger Moa och berättar att Instagram är företagets huvudkanal för försäljning. 

– Men vi håller även på med en hemsida och vi kommer även vara med på marknader både här i och i Klimpfjäll, tillägger Filippa som ser potential att driva företaget vidare även efter skolan.

– Men framför allt är det intressant att lära sig hur mycket jobb det är både med produktion och allt runtomkring!

Bildtext: Filippa Hägglund och Moa Sahlén driver Vaja Design UF, ett företag som tillverkar inredningsprodukter av bland annat renhorn. På Instagram under @vajadesign visar de sina produkter och det går även att beställa via kontot.



