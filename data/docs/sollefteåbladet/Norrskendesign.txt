Norrsken i Bolagsbacken

Ulla Andersson skulle egentligen gå i pension men kände sig inte riktigt klar med arbetslivet. Därför bestämde hon sig för att göra mer av sitt intresse för hantverk och öppnade butik i Bolagsbacken i Sollefteå.

Ulla har drivit sitt företag Norrskensdesign vid sedan av sitt ordinarie jobb sedan tio år tillbaka. För ungefär två år sedan Ulla slog upp portarna till butiken med samma namn på Storgatan 68, en butik som även erbjuder en sy- och hantverksstudio där det går att hyra symaskinsplats och delta i kurser. Ulla syr även på uppdrag och levererade nyligen specialsydda kåpor till Sollefteå kyrkas julspel.

– Jag har alltid hållit på med hantverk i alla möjliga former, dels när jag jobbade inom vård och arbetsterapi men även på fritiden. Tidigare höll jag på med silversmycken men på grund av ett synfel fick jag gå över till andra tekniker som sömnad, bandvävning och X.

Utbudet i butiken består blandar allt från nya saker, loppis och second hand-produkter. Dessutom går det att fynda alster från lokala hantverkare.

– Årets julklapp är ju det hemskickade plagget så om man inte stickar själv går det att köpa hos oss istället, tipsar Ulla som även har ett stort sortiment av vintage-tyger i lager.

– Jag har alltid gillat möbler och textilier från 50- och 60-talen så jag har samlat på mig lite av varje i den stilen genom åren. Nu säljer jag tyg och siktar på att börja renovera gamla möbler som också kommer ut till försäljning.

I våras härjade en stor brand i fastigheten där Norrskendesign håller till så Ulla har hållit stängt under saneringsarbetet. För ett par månader sedan kunde hon äntligen öppna igen och nu har hon gott om idéer att utveckla.

– Innan branden hade jag precis kört igång en sytävling men den fick jag ställa in. Nu när jag har öppnat igen tänkte jag återuppta tävlingen nån gång efter jul, säger Ulla som har har massor av planer.

–  Framför allt vill jag bygga upp en samlingsplats för alla som är intresserade av hantverk och pyssel i olika former.

Bildtext: Ulla Andersson driver Norrskendesign, en kombinerad butik och sy- och hantverksstudio i Bolagsbacken. Öppettiderna är i dagsläget oregelbundna så information om det det är öppet hittas enklast på företagets Facebook-sida.


