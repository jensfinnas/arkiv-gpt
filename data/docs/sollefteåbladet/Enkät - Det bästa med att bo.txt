Sollefteå Magasinet frågar - Vad är det bästa med att bo i Sollefteå?

Det finns många anledningar att bo i Sollefteå kommun. Sollefteå Magasinet frågar några av medborgarna runt om i kommunen om vad som är bäst med att bo här.

Kristoffer Svensson Selin, företagare, Holafors

– Det bästa med att bo som vi är närheten till nätverk, både privata och professionella. Enkelheten med det i kombination med att bo där det är lugnt och skönt måste vara oslagbar!

Emma Fryksten Tianen, frisör & loppisentusiast, Näsåker

– Jag tycker att det bästa är livskvaliteten man får i vardagen. Friheten för barnen att kunna cykla till kompisar istället för att behöva skjuts överallt. Närheten till naturen och att vi får uppleva alla årstider. Dessutom får man fortfarande mycket för pengarna när man köper hus häromkring!

Nimat Aljbour, barberare och småbarnsförälder

– Jag har bott en tid i Malmö och även i Borås men jag gillar inte stora städer. Vi trivs bra här, det är lätt att lära känna folk och det är nära till allt
