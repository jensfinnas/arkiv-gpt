Hyllningsdags för idrottsliga framgångar

Sollefteå har som bekant fostrat många framgångsrika idrottare. Flera av de som är aktiva nu har haft ett riktigt bra år och bärgat en rejäl medaljskörd, något som kommer firas i Stadsparken den 27 juli klockan 17.30.

Listan över årets smått osannolika medaljskörd signerad skidåkarna Frida Karlsson och Ebba Andersson, skidskytten Sebastian Samuelsson och senaste stjärnskottet, friidrottaren Alexander Liliesköld, är en lång historia. Ebba fick med sig två guldmedaljer och två brons från VM i Planica, Frida två två silver och två brons från samma mästerskap plus vinsten i Tour de Ski och Sebastian säkrade ett guld och två brons i Oberhof. 

Senaste Sollefteåbon att vinna internationella medaljer var Alexander som deltog i Special Olympics Summer Games i Berlin tidigare i juni. Där slog han inte bara personliga rekord utan kammade även hem ett guld i mixstafett och ett silver i längdhopp.

Såna framgångar måste självklart hyllas och det blir det tillfälle att göra precis innan Nipsommar XL drar igång den 27 juli. Då kommer stjärnorna finnas på plats på scenen för att bli intervjuade och ta emot folkets jubel. Hyllningen startar klockan 17.30 och kommer att följas av möjligheten att ta en bild tillsammans med stjärnorna. 

– Våra idrottsstjärnor sätter verkligen Sollefteå på kartan. Vi är oerhört stolta och glada över deras prestationer, bättre marknadsföring för Sollefteå kommun finns inte, konstaterar Johan Andersson, kommunstyrelsens ordförande i Sollefteå.

– Vi vet att vi har unika anläggningar som håller absoluta toppklass. Detta tillsammans med vårt framgångsrika skidgymnasium och proffsiga idrottsföreningar möjliggör en talangfabrik i Sollefteå. Stort tack till alla stjärnor som väljer att lyfta Sollefteå i alla sammanhang man befinner sig i!

Bildtext: Beror på bilden
