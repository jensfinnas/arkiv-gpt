Välkommen 2023!

Nytt år, nya möjligheter brukar man ju säga såhär års och det är något som vi på Kramfors avser att ta fasta på. Även om det finns många orosmoln i världen just nu så händer det samtidigt massor av positiva saker här i vårt närområde och det är som vanligt det vi kommer att fokusera på under året.

Även under 2023 kommer Kramforsbladet bjuda på läsning om utvecklingen i det lokala näringslivet, intervjuer med lokala profiler, tips på evenemang runt om i kommunen och annat positivt som rör oss som bor och verkar i Kramfors  - eller är här på besök för den delen!

En nyhet är att det faktiskt blir ännu mer Kramforsbladet-läsning än förra året. Årets utgivningsplan innehållet nämligen 19 nummer istället för 18 då även september blir en månad med dubbla utgivningar. 

Att våra tidningar har en positiv effekt på lokalsamhället vet vi, bland annat visar undersökningar* att gratistidningar bidrar med X. Inför det här året ville vi utöka med något som mer direkt gynnar föreningar i vårt område. Därför bestämde vi oss för att skänka 20 kronor per bokad annons i Kramforsbladet och Sollefteåbladet till det lokala föreningslivet. 

Från och med januari kommer vi att skänka månadens totalsumma från båda tidningar till någon av alla föreningar i våra utgivningsområden, varannan månad i respektive kommun. Tillsammans med våra annonsörer kommer våra tidningar alltså göra ännu mer gott här framöver!

I övrigt är det som sagt business as usual från Kramforsbladet sida. Vi ser fram emot att följa den spännande utvecklingen i Kramfors kommun och de möjligheter vi står inför. Som vanligt vill vi jättegärna få in tips på vad vi borde skriva om, allt från eldsjälar som förtjänar mer uppmärksamhet till nystartade företag och självklart saker vi borde komma och testa!

/Team Sollefteåbladet





