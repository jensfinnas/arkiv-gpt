Festligt-menyn 2019

Det blir inte Festligt på riktigt om vi inte passar på att tipsa om en meny av det festligare slaget. Precis som tidigare år har vi inte bara samlat ihop några recept på måfå. För att säkerställa att rätterna håller tillräcklig nivå av festlighet och samtidigt går att tillaga med hyfsad balans i tidsåtgång och arbetsinsats så har vi (läs: Sandra) provlagat hela baletten och fått med beröm godkänt på varenda punkt av hela gänget på ADC Media. Därför törs vi nu presentera årets Festligt-meny 2019:

Hummersoppa med pepparrot, ankbröst med morotspuré och rödvinssky och chokladterrin med björnbärssorbet.

(Recept för 4 personer)


Förrätt: Hummersoppa

2 humrar
1 morot
1 gul lök
3 vitlöksklyftor
ca. 70 g rotselleri
0,5 fänkål
1,5 matsked tomatpuré
2 dl. Vitt vin
0,5 l vatten
2 dl. grädde
olivolja
ca. 1,5 msk cognac

Till servering:
Sockerärtor
Färskost med pepparrotssmak

Dela humrarna och plocka ur köttet. Grovhacka hummerskalet, lök och grönsaker. Blanda med tomatpurén och rosta i ca. 20 min på 200° i ugnen.
Hetta upp oljan i en stor kastrull och fräs de rostade skalen och grönsakerna.
Häll i vin och vatten och koka i ca 1 timme tills att ca. Hälften av vätskan kokat bort.
Sila av koket, tillsätt grädde och koka ihop i ca. 5 min.
Smaksätt soppan med salt, vitpeppar och cognac. Red ev. med Maizena.
Servera med hummerkött, finstrimlade sockerärtor och färskost smaksatt med pepparrot.

Varmrätt: Ankbröst med morotspuré, savoykål och rödvinssky

4 ankbröst 
1 msk smör
10 timjankvistar
600 g morötter
3 vitlöksklyftor
2 msk olivolja
0,5 st. savoykål
2 dl. rödvin

Skala morötter och vitlöksklyftor. Blanda med olivolja och rosta dem på 200° i ugnen i ca. 30 min. Mixa allt till en slät puré och krydda med salt och peppar.

Strimla savoykålen, fräs den mjuk i olivolja och smaksätt med salt.

Skär ett rutmönster i fettet på ankbrösten och krydda dem runt om med salt och peppar.
Stek köttet med fettsidan nedåt i en stekpanna tills fettet är knaprigt, ca 4 min. Vänd och bryn på andra sidan, ca 2 min. Tillsätt smör, oskalade vitlöksklyftor och timjan. Lägg allt i en ugnssäker form och tillaga dem i ugnen på 150° till en innertemperatur på 55°. Låt ankan vila i folie i ca. 10 minuter innan du skär upp filéerna.
Spara fettet från stekningen i pannan, häll i vinet och låt det koka ihop i ca. 5 min. Smaksätt med salt och peppar.

Efterrätt: Chokladterrin med sorbet
250 g. mörk blockchoklad
2 dl. grädde
1 ägg
30 g. Smör
Havssalt

Koka upp grädden och häll den direkt över den hackade chokladen. Blanda i ägg och smör och rör om tills chokladen är smält och allt är blandat.
Häll upp smeten i en bakplåtsklädd brödform, strö över havssalt på ytan och baka i ugnen på 100° i 15 minuter.
Låt svalna i kyl och skär sedan upp portionsbitar vid servering. Servera med din favoritsorbet.
