Månadens UF - Nordic Gadgets UF

Tekniktvåorna bakom Nordic Gadgets UF bygger sitt företag runt en idé som har hängt med ända sedan årskurs sju. De har konstruerat en produkt som kombinerar två köksföremål som de flesta brukar använda och lanserar nu en skärbräda med inbyggd våg. 

– Idén dök upp i mitt huvud redan i årskurs sju och har finnits med sedan dess. I slutet av förra lösåret fick vi jobba med att göra påhittade UF-företag och då väckte vi liv i tanken om en skärbräda med inbyggd våg igen, förklarar Ian Niiranen som driver Nordic Gadgets UF tillsammans med Emil Palmqvist och William Oskarsson.

– Det låter ju som produkt som redan finns men vi har bara hittat en variant i plast så det känns kul att var först ut med något!

Alla tre går teknikprogrammet med inriktning mot IT och valde kursen Entreprenörskap inför sitt andra läsår på GB-skolan. I och med att de redan hade en idé att bygga sitt företag kring var de snabba att komma igång.

– Som det ser ut nu köper vi in skärbrädor och vågar som vi sedan bygger ihop. Vi fräser ut utrymme för vågen i skärbrädan med en överhandsfräs, på så sätt går det enkelt att ta loss vågen när man ska diska skärbrädan, förklara Emil.

Produktionen är redan igång och i skrivande stund är det fullt fokus på att färdigställa företagets hemsida och stämma av rutiner kring frakt och leveranser.

– Kunderna kan dels beställa via hemsidan eller vårt Instagramkonto men vi kommer även vara med på mässor och marknader. Vi kommer bland annat att vara med på julmarknaden för UF-företag på X i Sollefteå den 7 december, berättar William.


Bildtext: Emil Palmqvist, Ian Niiranen och William Oskarsson driver Nordic Gadgets UF, ett företag som tillverkar träskärbrädor med inbygd våg.
