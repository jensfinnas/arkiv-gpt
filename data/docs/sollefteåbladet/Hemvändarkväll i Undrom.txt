Tågstopp följs av helkväll i Undrom

Även i sommar stannar succékonceptet Sommartåget i Undrom men den här gången passar lokala krafter på att förlänga evenemanget ytterligare. Den 9 juli går det därför att avnjuta både en dag och en kväll av underhållning på badplatsen i Undrom.

Som vi nämner på annat håll (sid X) i den här tidningen tuffar underhållningskonceptet Sommartåget genom kommunen även i år. Ett av stoppen är badstranden i Undrom där Holmsten Trio har gått samman med Undroms IF och Boteå Skoterklubb för att lyfta tillfället ytterligare.

– I och med att många som flyttat härifrån brukar komma tillbaka i juli så har vi valt att kalla det för en hemvändarkväll.

Sommartåget kommer alltså till Undrom den 9 juli och drag igång stämningen på badplatsen redan klockan 17.00. Därefter tar Hemvändarkvällen vid och fortsätter bjuda på musikaliska upplevelser fram till sena natten.

– Det blir en rejäl uppslutning av lokala artister som avlöser varandra på scenen, säger Mikael som själv kommer hålla takten för arrangemanget bakom trummorna som en del i Holmsten Trio som för kvällen får förstärkning av John Norman. 

– Vi gästas bland av Klas Norberg, Angelica Jonsson, Andrej Altin, Jörgen Åslund och Duo Deluxe, alltså en fantastisk laguppställning av lokala akter!

Ett helgjutet evenemang och en god anledning att planera in en tur till Undrom med andra ord. 

– Tanken är att bygga upp något som kan bli återkommande varje år och som vi kan fortsätta utveckla. Från och med i år är det hemvändarkväll den andra lördagen i juli som gäller i Undom, avslutar Mikael.

Foto: Rolf Ronestjärna
