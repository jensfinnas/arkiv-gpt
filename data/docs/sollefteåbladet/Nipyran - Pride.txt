Kärlek, glädje och regnbågar - Sollefteå Pride är tillbaka!

Sollefteå Pride gör comeback lördag den 30 juli och kommer för tredje gången att hylla kärleken och allas rätt att älska och vara den de vill. Precis som tidigare blir det både en stor parad genom stan och fortsatt firande i Stadsparken.

Pridefirandet i Sollefteå blev stora succéer både 2018 och 20019 så besvikelsen var stor när pandemin satte stopp för fortsättningen under de följande två åren. Nu är det dock läge att åter plocka fram regnbågsflaggorna och ledde för en dag i kärlekens tecken.

Anna Sjöbergh från Sollefteå var med och arrangerade de tidigare Pride-dagarna. Även om hon numera bor i Sundsvall var hon inte sen att haka på när hon fick frågan om att hålla i evenemanget tillsammans med arrangören RFSL

– Det ska bli helt underbart att få vara med och anordna Pride i Sollefteå igen! Jag saknar Sollefteå och ser fram emot att komma hem och vara med på ett evenemang som är så kul och viktigt på samma gång.

Upplägget är samma som de tidigare succéerna. Alla som vill gå med i paraden samlas på Risöns parkering innan klockan 13.00 då avmarschen är planerad. Den som kommer tidigt kan passa på att bättra på sin Pride-outfit i RFSL:s tält redan från klockan 11.00 där det bland annat säljs lämpliga flaggor,  nyckelband och annat snyggt till paraden.

– När klockan slår tolv går vi tillsammans mot centrum där paraden därefter tågar längs hela Gågatan, rundar kommunhuset och därefter tar sig vidare till Stadsparken.

– Där fortsätter firandet hela eftermiddagen med lokala talare på scenen, musik och härlig stämning, säger Anna som hoppas på riktigt stor uppslutning under Sollefteå Pride.

– Det blir en dag av glädje, kärlek och stolthet och alla är välkomna att hänga med!

Bildtext: Den 30 juli fylls Sollefteå av glitter, glädje och regnbågens färger när Sollefteå Pride är tillbaka för tredje gången. Alla är välkomna att gå med i den stora paraden som går från Risön klockan 12 eller att sluta upp i Stadsparken där firandet fortsätter hela eftermiddagen.
