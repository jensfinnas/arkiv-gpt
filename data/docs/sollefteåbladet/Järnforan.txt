Skidfest i Graningeskogarna

Den 18 februari går starten för årets upplaga av Järnforan Skidor, det klassiska motionsloppet som väcktes till liv igen för några år sedan. Tack vare noggranna förberedelser är spåren säkrade är bäddat för en härlig dag på skidor i Graningeskogarna.

– Vi har lagt oerhört mycket jobb på spåren så vi har en riktigt bra botten, säger Tommy Bergqvist, X i Graninge Alliansen som arrangerar Järnforan tillsammans med Block Revisionsbyrå.

– I och med att det rör sig om 41 kilometer spår krävs det en hel del snö men vi har jobbat sedan den första snön föll i slutet av förra året. Botten i spåren är viktigast - särskilt för stak-åkare - och det har vi lyckats bra med de senaste åren.

Järnforan är ett motionslopp som föddes på 90-talet och utspelar sig i området där järnet transporterades från smedjan i Graninge från mitten av 1600-talet. Efter många års uppehåll återuppstod loppet i nuvarande arrangörers regi 2020. I år kan delägare välja mellan distanserna 41 km och 15 km varav det senare alternativet är seedningsgrundande för Tjejvasan.

– Förra året la vi även till ett terränglopp i augusti under Järnforan-flagg. I år är planen att även lägga till ett MTB-lopp i samma område så att det blir tre tävlingar under 2023, berättar Tommy och tillägger arrangemangen hade varit omöjliga att genomföra utan de stora ideella insatserna.

– Bara under tävlingsdagen behövs det 80-90 funktionärer plus att det krävs mycket jobb med spåren. Graningeborna är fantastiskt bra på att ställa upp!

Även om elitprofiler som Jörgen Brink är tydligt förknippade med Järnforan så rör det sig om ett motionslopp för alla som gillar att åka skidor. Föranmälan är öppen till 15 februari men det går även att efteranmäla sig på plats vid starten i Östergraninge.

– Syftet är framför allt att få fler att upptäcka skidsporen och alla är välkomna att vara med!

Bildtext: Den 18 februari är det åter dags för klassiska motionsloppet Järnforan som arrangeras av Graninge Alliansen och Block Revisionsbyrå. Starten går i Östergraninge och det går att välja mellan distanserna 41 km och 15 km.
