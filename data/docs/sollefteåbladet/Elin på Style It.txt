En mästerlig frisör

Elin Lindgren, frisör på Style It i Sollefteå, har varit i branschen i 18 år. Hon tog nyligen sitt Mästarbrev, det yttersta beviset på yrkesskicklighet som går att få inom hantverksyrken. Sollefteåbladet hälsade på i salongen för ett snack om vägen till mästarnivån, vad som gör frisöryrket så roligt och om man någonsin kan bli fullärd.

Hur kom du in i branschen?
Jag har alltid velat bli frisör så valet att gå frisörskolan i Örnsköldsvik var enkelt. Jag började 2004 och efter tre år av utbildning flyttade jag hem igen för att gå som lärling hos Frisercentrum i 1,5 år. När jag var klar hörde Elisabeth Nilsson här på Style It hörde av sig och erbjöd mig en anställning. Jag slutade lärlingstiden en fredag och körde igång på Style It måndagen efter. Det var 2008 så i år har jag jobbat för Style It i 14 år.

Och nu är du mästare! Vad innebär det?
När man har gått frisörutbildning och gjort sin lärlingstid kan man göra ett gesällprov. Det består av 12 moment och om man klarar dem får man sitt Gesällbrev vilket är ett slags yrkesbevis. Vem som helst kan kalla sig frisör och börja klippa hår så gesällbrevet är en kvalitetsstämpel på att personen som sätter saxen i ditt hår både har den utbildning och erfarenhet som krävs för att göra ett bra jobb.

Mästarbrevet är nästa nivå, den högsta som går att nå som hantverkare. För att få det krävs det dels att man har jobbat i sex år sedan godkänt gesällprov, därefter går man en 10 veckor lång utbildning med mycket fokus på allt runtomkring själva hantverket. Ekonomi, företagande, kvalitet och så vidare. Man kan säga att Gesällbrevet innebär att frisören kan sitt yrke medan Mästarbrevet är en extra kvalitetsstämpel som visar att man är seriös och dedikerad till branschen. 

Är du fullärd nu?
Det blir man aldrig! Det är jätteviktigt att hela tiden fortsätta att utvecklas och lära sig nytt, därför brukar vi åka på utbildningar minst två gånger om året. Nu under pandemin har vi fått lösa det digitalt men nu hoppas vi på att få komma iväg på riktigt igen!

Vad är det bästa med att vara frisör?
Kreativiteten och kundkontakten. Under åren lär vi känna våra kunder väl, det är ju ett stort förtroende att få ta hand om någons hår och vi är med våra kunder i livets alla skeenden. Mötet med alla olika kunder och att det egentligen inte finns något stopp för hur kreativ man kan vara med hår gör att det alltid är kul att gå till jobbet. Att få kombinera klippning och färgning är det roligaste momentet, det går att göra mycket med saxen men färg kan verkligen ge pricken över i:et som lyfter frisyren till nya höjder!

Bildtext: Elin Lindgren har varit frisör i 18 år varav de senaste 14 åren hos Style It i Sollefteå. Hon tog nyligen sitt Mästarbrev, det högsta beviset på yrkesskicklighet som går att få inom hantverksyrken i Sverige.

En sak som jag funderade på där i början av texten, på hur jag kom in i branschen. Är att du jättegärna får ändra & skriva istället att jag alltid har velat bli frisör så valet att gå frisörskolan i övik var enkelt. Och sedan att jag gjorde lärlingstiden på frisercentrum och slutade en fredag & började på Style It direkt på måndagen. Annars superbra text! 😁 Tack och trevlig helg! Med vänlig hälsning Elin.
