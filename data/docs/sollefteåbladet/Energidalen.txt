Energidalen kraftsamlar
 
Energidalen - ett kommunalägt bolag som framför allt jobbar med frågor kopplade till förnybar energi - har bråda dagar. Den redan stora energibranschen fortsätter växa, etableringar inom elintensiv industri står för dörren och efterfrågan på rätt kompetens inom det breda området kraft och energi ökar stadigt. Sollefteå Magasinet tog ett snack om kraftbranschen i Sollefteå med Jessica Näsholm, kommunikationsstrateg på Energidalen.
 
Utbildningar, kompetensförsörjningsfrågor, etableringar och affärsutveckling. Energidalen är inblandade i alla möjliga sammanhang där den gemensamma nämnaren är näringslivsutveckling och jobbskapande inom området förnybar energi.
 
Vilket är Energidalens största fokusområde just nu?

Utan tvekan Unipers satsning i Hamre. Jag och min kollega Hans Pahlin ingår i den projektgrupp som arbetar och har arbetat med frågor kring Hamreområdet. Hans Pahlin är projektledare och jag har hand om kommunikationen. Energidalen arbetar tillsammans med kommunens sakkunniga inom bygg och miljö, teknisk verksamhet och även branschkunniga senior advisors.
 
Vad tror du om utvecklingen av kraft- och energibranschen i Sollefteå de kommande åren?
 Vi ser redan nu att det dyker upp arbeten på branschens egna sidor och på arbetsförmedlingen varje vecka. Och med tanke på utbyggnaden av elnätet som sker i Sverige generellt, den planerade etableringen i Hamre och de effekter som det för med sig så ser utvecklingen ljus och kraftfull ut. Som en del av det långsiktiga arbetet är skolan redan nu på tå för att möta framtidens kompetensbehov; allt ifrån exempelvis El- och energiprogrammet och Reveljen i Sollefteå till de närliggande universiteten. Ökad efterfrågan på kompetens, leder dessutom till en ökad efterfrågan på bostadsmarknaden – en spännande marknad att investera i just nu, vilket vi också ser som en viktig del av kommunens tillväxt.
 
Vilka kompetenser är det framför allt som verkar efterfrågas när det gäller rekrytering?
 
Det är en rätt stor variation, det är svårt att peka ut någon särskild kompetens, allt från driftsingenjörer, driftstekniker, analytiker, projektledare m.m.. Det vi ser är att Svenska kraftnät rekryterar hårt just nu för att möta upp framtidens behov på elmarknaden.  Vi på Energidalen skannar av kraftbranschens jobb på deras hemsidor samt på arbetsförmedlingen och samlar dem på vår hemsida. Tanken är att man ska kunna hitta kraftbranschens jobb - alltså jobb hos Svenska kraftnät, Vattenfall, Fortum (Uniper), E.ON och Adven - där du kan utgå från att bo och leva i Sollefteå kommun.
 

(Separat del på sidan med egen bild)
Sollefteå - en kommun för kraftfulla jobb
 
kraftjobb.se är Energidalens sida som samlar aktuella platsannonser med jobb som på olika sätt har anknytning till kraft- och energibranschen. Den gemensamma nämnaren är att jobben antingen är lokaliserade till Sollefteå kommun eller har valfri placeringsord, alltså jobb som går att sköta på distans eller innebär resor och på så vis är oberoende av var den anställde utgår från.
 
Sedan sidan lanserades för ett antal år sedan har både antalet lediga jobb och intresserade besökare ökat stadigt. I skrivande stund finns det gott om tjänster ute från bland annat Svenska Kraftnät, Vattenfall och Statkraft ute och fler lär det bli tack vare det många satsningarna inom branschen som är på gång inom den närmsta tiden.
 
