Det lokala försäkringsalternativet
Dina Försäkringar är det lokala, kundägda alternativet till de stora drakarna i försäkringsbranschen. Organisationen består egentligen av sex försäkringsbolag med kontor över hela landet som samarbetar under det gemensamma varumärket Dina Försäkringar.

– Vi är engagerade, nytänkande och framför allt nära våra kunder. Tillgänglighet och lokal närvaro är otroligt viktiga delar av vilka vi är, förklarar Hendrik Vallin som är säljchef för Dina Försäkringar Nord som har sitt huvudkontor på Nipan i Sollefteå. 

Dina försäkringar erbjuder försäkringslösningar för allt från hem, fordon, djur och familj till landbruk och företag. 

– Tack vare samarbetet med de andra Dina-bolagen kan vi fortsätta utveckla både våra produkter och våra medarbetare samtidigt som vi behåller den lokala kopplingen till platserna där vi har våra lokalkontor, säger Hendrik.

Samarbete för att sprida kunskap
Dina Försäkringar är mycket men dock ingen bank. Däremot har organisationen ett bra samarbete med Handelsbanken och tillsammans kan de båda aktörerna erbjuda en helhet som skapar trygghet, framför allt för företagare.

– Vi är båda intresserade av att se våra kunder utvecklas och lyckas med sina mål så vi är en bra matchning, konstaterar Anna Hassel, säljare på Dina Försäkringar med inriktning mot företag, fastigheter och motor.

Som en del i samarbetet bjöd Dina Försäkringar och Handelsbanken nyligen in till (informationsträffar) om entreprenadjuridik, ett ämne som förvisso kan upplevas som krångligt men som samtidigt är otroligt viktigt.

– I grund och botten handlar det om att ha koll på vad som krävs för att försäkringarna ska gälla. Det kan vara jobbigt att sätta sig in i men samtidigt är det ännu jobbigare att drabbas av kostnader och problem när något går snett, säger Anna som hade hjälp av en erfaren entreprenadjurist och en senior skadereglerare under träffarna.

– De gick igenom vanliga scenarion som kan uppstå kring exempelvis upphandlingar, avtal och ansvarsfördelning. Målet är att förebygga problem och att hjälpa våra kunder att göra rätt även när reglerna är snåriga.

Uppslutningen var bra med välbesökta träffar i Sollefteå och Örnsköldsvik där många intressanta frågor kom upp till ytan.

– Vi hoppas att alla som kom är lika nöjda som vi är och att de fick med sig kunskap som de kommer ha nytta av i sin vardag som företagare, säger Anna och tipsar om att hålla koll i Dina Försäkringars kanaler för att se när det är dags för informationsträffar inom andra ämnen.

(Bild på kund)

– Nåt bra om träffen!

Kund Kundsson, driver Kundföretaget AB.
