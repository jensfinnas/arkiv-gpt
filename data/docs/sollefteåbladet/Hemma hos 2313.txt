Sollefteåbladet hälsar på
Angelica Abrahamsson & Fredrik Jeanson

Angelica Abrahamsson och Fredrik Jeanson har onekligen öga för potential. När Sollefteåbladet hälsar på dem hemma i Gårdnäs syns inte många spår av det lilla eternitklädda huset de köpte för snart 10 år sedan. Istället möts vi av ett stort hus med skinande vit panel, en inbjudande altan och en insida som är minst Ilka förändrad som utsidan.

När vi rullar in till familjen Abrahamsson Jeanson som bor mellan vägen mot Prästmon och Ångermanälven skiner solen och vrider ur det sista av sommarkänslan i skogen som omger hela gården. Byggställningar och verktyg gör det tydligt att huset är under tillväxt men innanför entrédörren märks inte ett spår av byggprojektet.

– När vi började leta hus var siktet inställt på något lantligt men inte allt för långt från stan. Vi kollade lite överallt men i och med att jag har släkt i Tjäll så lutade vi lite extra åt att flytta åt det hållet, förklarar Angelica när vi har slagit oss ner i det stora, inglasade uterummet.

– Vi visste också att vi vill ha en stor familj så redan när vi köpte huset var planen att bygga ut så småningom. Däremot tog vi god tid på oss att landa här innan renoverandet tog fart på allvar för runt fyra år sedan.

Sedan dess har det hänt mycket både utvändigt och invändigt. Nytt tak och panel förvandlade utsidan till en modern villa och genom att ta bort innerväggar fick huset en öppen och luftig planlösning. 

– Vi har i princip bygget ett helt nytt hus i det gamla huset, konstaterar Fredrik och berättar att de även har bytt ut golven, köket och X.

– Det mesta har vi gjort själva, helt klart en utmaning speciellt samtidigt som barnen är små men med noggrann planering har vi lyckats få ihop det på kvällar och helger. Vi tycker båda att det är kul att hålla på så att renovera blir mer som ett fritidsintresse än jobb.

Utöver det som redan är gjort pågår det som sagt en utbyggnad som kommer komplettera huset med ett badrum till, en tvättstuga och en övervåning med fler rum.

– Det projektet körde vi igång med i vintras och hittills är vi klara med två barnrum nere. Det tar ju sin tid att bygga från grunden men nu när väggar och tak är på plats kommer det gå snabbare, säger Fredrik och tillägger att listan över framtida projekt fortfarande är lång.

– Vi blir nog aldrig klara, nästa steg är att fixa till på tomten ute och det vore kul med ett bra garage. Men det gäller att begränsa sig lite och ta en sak i taget, framför allt ser vi fram emot att bli klara med de större grejerna nu så vi kan ägna oss åt lite småprojekt och inredning sen.

När det gäller inredningen beskriver paret den som Skandinavisk 2.0, en varmare och mer ombonad variant av den mer minimalistiska stil som förknippas med Skandinavien.

– Vi kände inte för den lantliga stilen men samtidigt ville vi inte har det allt för modernt heller. Därför landade vi i jordnära färger med svart som en tydlig kontrast mot beige:a och grå toner, gärna naturmaterial och mycket textil. Grunden är alltid samma men vi försöker att byta ut detaljer utifrån säsong, förklarar Angelica som är den som är mest inredningsintresserad i familjen.

– Intresset var växt allt eftersom renoveringen har gått framåt och för ett par år sedan startade vi ett konto på Instagram för huset. Jag hittar mycket inspiration där och då kändes det kul att även dela med oss av våra egna projekt plus att det blir lite som en dagbok över renoveringen.

Faktaruta familjen Abrahamsson Jeanson

Angelica Abrahamsson, mammaledig lärare men läser till elnätsdesigner
Fredrik Jeanson, arbetsledare på Mats Elektriska
Barnen Estelle, 3 år och Alicia, 1,5 år
Bor i Gårdnäs
Huset var X kvm stort när de flyttade dit för 10 år sedan, med utbyggnaden är det nu Y kvm.
Inredningsstil - Skandinavisk 2.0
Finns på Instagram under @villa_jeansonabrahamsson


