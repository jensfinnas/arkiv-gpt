Rätt väg till vård i Ådalen

Trots besparingsåtgärder och utmaningar kring rekrytering så finns det gott om vägar till rådgivning och vård i Ådalen. Vi bad några väl insatta personer inom vårdkedjan att tipsa om det smidigaste sättet att hitta rätt.

Vårdpersonalen i vårt område gör sitt yttersta för att leverera rätt vård till sina patienter och jobbar ständigt för att utnyttja de resurser som finns så mycket som möjligt. Ett bra första steg för att få rådgivning är att ringa till 1177.

– Om det handlar akuta och livshotande tillstånd så ska man förstås ringa till 112 men till oss på 1177 kan man ringa för att få råd om vad man kan göra själv när man är sjuk eller har ont någonstans. Vi som svarar är sjuksköterskor som hör till den region du tillhör så vi har både koll på vård och området du bor i, förklarar Anna Bengtsdotter, distriktssköterska på 1177 och stationerad i samma lokaler som Nylands Hälsocentral.

– 1177 kan även lotsa vidare när det behövs, exempelvis till tandläkarjour eller ambulans. Om dina vårdbehov är större så kan vi även ge råd om att antingen åka till en akutmottagning eller att ta kontakt med din hälsocentral.

Akutmottagningarna är öppna dygnet runt och prioriterar att ta hand om de patienter som har störst behov av vård först.

– Till oss på akutmottagningen kommer patienter med akuta sjukdomstillstånd samt patienter som fått remiss från sin hälsocentral. Med akuta sjukdomstillstånd menas olycksfall eller sjukdomar som uppkommit här och nu eller akut försämring i en sjukdom, säger Frida Lassen, akutmottagningschef på Sollefteå sjukhus.

Om man har vårdbehov som inte är akuta men större än att de kan lösas med egenvård så är den lokala hälsocentralen ett bra alternativ.

– För att komma i kontakt med oss så ringer man och lämnar till telefonnummer i vår TeleQ-växel. Sedan ringer vi upp dig när det är din tur och gör en bedömning av som är lämpligt för att du ska få rätt vård, säger Marianne Karlsson, samordningssköterska på hälsocentralerna i Västra. 

– Vi ser till att göra det bästa av situationen och boka in ett besök hos oss så snart som möjligt om det behövs.

– Det är till exempel inte alltid nödvändigt att träffa en doktor, vi sköterskor kan göra mycket och handlar det om smärtor i muskler och leder så är det oftast en fysioterapeut som kan ge rätt vård. Till dem kan man boka in tid själv via 1177, säger hon och avslutar:

– Alla inom vårdkedjan samarbetar för att medborgarna ska känna sig trygga med att det finns vård att få i Ådalen när man behöver den, avslutar 


Bildtext:
