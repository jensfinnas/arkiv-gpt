
Hälsa både inifrån och utifrån
Ann-Christin Larsson på Ryggakuten i Kramfors är legitimerad naprapat och har jobbat med muskler och leder i 40 år, men sedan de senaste åren kompletteras verksamheten även med testbaserad hälsa med fokus på balansen av Omega-3 och Omega-6 i blodet.

Text: Anette Bodén Foto: Fredrik Modin

– Jag har under mina många år i branschen sett en ökning i livsstilssjukdomar.  Från att bara ha jobbat med utsidan började jag därför för några år sedan även intressera mig för insidan, vad det är som orsakar problemen och hur vi ska komma till bukt med dem, säger Ann-Christin.
	En viktig del är enligt Ann-Christin balansen av Omega-3 och Omega-6 i blodet.
	– Idag, då många äter väldigt mycket processad mat, får de allra flesta en för hög andel  Omega-6 och förutom att helst se över sin kost kan man då även behöva tillskott av Omega-3 för att justera kroppens omega 6:3 balans. Det är svårt att få i sig Omega-3 på naturlig väg idag, så jag rekommenderar tillskott av bra kvalitet.
	Ju mer Ann-Christin jobbat med detta desto mer intressant har det blivit. I hennes verksamhet på Ryggakuten kan hon nu hjälpa till med en självtest som skickas in till ett oberoende laboratorium och hon hjälper sedan till att tolka testerna och göra individuella handlingsplaner.
	– Många gånger vet man inte om varför man har ont. En fysisk behandling i kombination med att hjälpa kroppen inifrån via kost och kosttillskott hjälper många. Gör man en dålig test rekommenderas tillskott av Omega-3 och man äter dessa i 120 dagar för att sedan ta ett nytt test för att då se förbättrade resultat. Bra sömn och vardagsmotion behöver vi ju också för att må bra, avslutar Ann-Christin.

Bildtext: Ann-Christin ser till helheten när det gäller hälsa. 
