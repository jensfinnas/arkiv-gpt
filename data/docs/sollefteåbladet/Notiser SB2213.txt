Dan Andersson-kväll i Skadom
Fredag den 14 oktober är det läge att uppleva författaren och poeten Dan Anderssons verk tolkade av musikerna Andreas Nilsson och Sven Edsfors. Då gästar de nämligen Klockhuset i Skadom för en liten, intim kvällskonsert som kommer värma upp i höstmörkret som en lägereld i skogen under en lång vandring.

Antalet platser är begränsat och förbokning gäller. Mer information finns bland annat att hitta på Facebook genom att söka efter Dan Andersson i Hjärtats Djup.


Julhjälpen är tillbaka
Inför förra julen drog paret Emelie och Johan X tillsammans med sina barn Hedvig och Ludvig igång en insamling till familjer som av olika anledningar tvingas tillbringa julen på något av sjukhusen i Västernorrlands Län.

Insamlingen blev en succé och genererade hela 27 200 kr som användes för att köpa julkorgar och massor av julklappar som sedan delades ut till barn och deras familjer på sjukhusen.

– Citat från någon av hjälparna.

Nu är insamlingen igång igen med målet att nå 30 000 kronor innan årets jul är här. Självklart är det ett initiativ vi på Sollefteåbladet vill lyfta fram. Mer information om insamlingen finns bland annat att hitta via kontot @julhjalparna på Instagram. Den som känner för att bidra direkt kan även swisha ett valfritt belopp till nummer 072-205 53 73.


Dansweekend på Österåsen
Ett bra sätt att liva upp tillvaron nu när mörkret faller är att dansa. Helgen den 28-30 oktober bjuder Livsstilsmedicin Österåsen in till ett ypperligt tillfälle att uppleva dansglädje för både nybörjare och vana dansare. 

Under helgen finns det möjlighet att lära sig grunderna i allt från bugg och lindyhop/fox till salsa och bachata. Dessutom kommer det även gå att testa fitnessinspirerade dansstilar. 

Det bästa av allt är att det varken krävs förkunskaper eller någon danspartner för att vara med, det räcker med att boka in sig i ett enkel- eller dubbelrum för att njuta av dans, god och nyttig mat från Österåsens eget kök och självklart de härliga omgivningarna. 


Draknästet nästa för lokala UF-företagare
Ung Företagsamhet i Västernorrland följer upp förra årets succé med lokala varianter av Draknästet, tv-programmet där entreprenörer får pitcha sina idéer för kunniga personer från näringslivet.

I år slår Sollefteå och Kramfors ihop sina evenemang till ett gemensamt Draknäste som arrangeras i Studieförbundet Vuxenskolans lokaler på Majoren. Där kommer lokala näringslivs-drakar få lyssna på upp emot 10 UF-företag som turas om att pitcha sina företagsidéer, ställa frågor till dem och ge feedback på deras framföranden. Vid dagens slut utses ett vinnande företag som får en timmes coaching av en eller flera av drakarna. 





