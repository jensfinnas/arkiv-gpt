Hur länge har du rört dig i VVs-branchen
Jag gick min VVS-utbildning i Nyköping 1993 och sedan dess har jag både hunnit jobba som anställd och som egen företagare. Bland annat har jag jobbat hos Olja & Sanitet under några år, varit min egen chef i J.Tusa Rör under många år, gjort en sväng till Norge, jobbat på oljeplattform och ansvarat för VVS-arbetet under renoveringen av GB-skolan som arbetsledare hos Bravida.

Vad gör du när du inte jobbar?
Jag älskar att fjällvandra och fiska och gör gärna det tillsammans med min familj då jag får ledig tid
över. Sådan finne som man är så älskar jag att bada bastu, sommar som vinter och gärna kallbad
på vintern. Det är grejer det!

Kan du ventilera något bra VVS-tips
Koka upp vatten lite då och då och häll i köksavloppet. Ett bra och enkelt sätt att förebygga stopp.

Varför vill du börja jobba åt Olja och sanitet igen?
Att komma tillbaka till Olja & Sanitet känns som att komma hem igen! Jag har ränt runt och jobbat med allt möjligt i branschen men nu kände jag att det var dags att hålla mig på hemmaplan. 

