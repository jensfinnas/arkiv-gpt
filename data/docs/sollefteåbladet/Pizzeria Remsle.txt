PIzzeria Remsle satsar både inne och ute

Under det senaste året har Pizzeria Remsle satsat på renovering både ute och inne. Redan förra våren kom en ny uteservering på plats och i vintras blev den invändiga renoveringen klar så nu är allt på plats inför årets högsäsong i pizzabranschen.

– De förändringar och förbättringar vi har gjort nu började jag planera redan när jag tog över restaurangen, berättar Mahsum Aslan som har drivit Pizzeria Remsle sedan 2014.

– Jag har varit i branschen länge och såg att det finns utvecklingspotential. Läget är bra, det är gott om plats och det finns en gräsmatta utanför som vi kan använda. Nu har vi två uteserveringar och nyrenoverat inne i matsalen.

Just utemiljön är unik i sammanhanget. Intill den enda uteserveringen finns nämligen en gräsmatta med gungor och numera även en studsmatta.

– Föräldrar brukar gilla möjligheten att äta i lugn och ro medan barnen kan leka inom synhåll. Därför uppgraderade vi lekplatsen i år med en ny klätterställning och en studsmatta, säger Hassan som ser positivt på framtiden trots osäkerheten i världen och de ökade råvarupriserna som påverkar hela restaurangbranschen.

– Coronatiden var tuff. Även om det är svåra tider nu också så tror jag det kommer börja gå åt rätt håll igen. Vi försöker att hålla nere priserna till våra kunder så mycket som möjligt och ser fram emot sommarsäsongen då det är många turister här.

Campingbesökarna är en bra kundgrupp och under sommaren brukar Mahsum erbjuda hemkörning till de som bor på Sollefteå Camping. För att underlätta beställningar har han även skaffat en app och lagt till möjligheten att lägga beställningar direkt via hemsidan.

– Allt för att underlätta för våra kunder!



