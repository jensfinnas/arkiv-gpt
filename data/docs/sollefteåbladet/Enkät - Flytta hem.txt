Sollefteå Magasinet frågar - Vem vill du ska flytta hem?

Många utflyttade Sollefteåbor har valt att flytta tillbaka genom åren och det är alltid kul när vi blir fler. Sollefteå Magasinet frågade några medborgare vem eller vilka de skulle vilja se som hemvändare i kommunen.

Fanny Karlsson, fotbollsspelande collegerekryterare

– Jag har några utflyttade kompisar som jag gärna ser flyttar hem snart igen! Nu har dom varit iväg och pluggat och sett sig omkring så jag tycker det är dags att dom kommer tillbaka igen!

Ali Yilmaz, arbetsförmedlare och fotbollstränare

– Det hade varit kul om brorsan flyttade tillbaka till Sollefteå. Han jobbar redan inom Försvarsmakten så nu när regementet byggs upp igen kanske det dyker upp någon tjänst som skulle passa honom här.

Per-Anders Olsson Wiik, chefar på försörjningssektionen på I 21

– Jag vet ett helt kompani av gamla kompisar som borde komma tillbaka till Sollefteå. Dom skulle kunna bidra med mycket erfarenhet och kompetens både inom föreningslivet och näringslivet.

Kristoffer Westerlund, account manager inom digital marknadsföring

– Jag har en kompis som numera bor i Göteborg som borde börja överväga Sollefteå nu när det är så mycket på gång här. Dom sitter på rätt utbildningar för att kunna hitta intressanta jobb häromkring och skulle säkert trivas i sina gamla hemtrakter.


