Contrado (ej spikad rubrik)

Redovisningsbranschen är stark i Sollefteå med många aktörer och stor efterfrågan från kunderna. Konkurrensen är hård och det finns alltid behov av fler redovisningskonsulter, bland annat hos Contrado som relativt nyligen flyttade in i nya lokaler på Hågestaområdet.

Contrado är en kedja på frammarsch och finns idag på åtta platser i landet, från Kalmar i söder till Örnsköldsvik i norr. Totalt har företaget över 70 anställda varav Sollefteåkontoret numera består av en sex huvuden stark laguppställning.

– Det har gått snabbt framåt, både för hela kedjan och för oss i Sollefteå. Bara de senaste åren vi blivit dubbelt så många här på kontoret men det finns fortfarande gott om möjligheter att växa ytterligare, säger Linda Dahlberg, kontorsansvarig och delägare i Contrado Sollefteå.

– Vi har framför allt kunder från närområdet men även kunder från andra delar av landet. I och med att mycket går mot digitalisering så är det lätt att samarbeta även på distans och vi har bra tillströmning av jobb. Dessutom har vi gott samarbete med våra andra kontor och hjälper varandra när det behövs

– Både kunder och anställda får den stora kedjans fördelar men framför allt den nära och personliga känslan hos en liten byrå, tillägger Victoria Bäckström som är marknadsansvarig.

– I och med att det är ett komplext och ibland stressigt jobb är det viktigt med bra stämning och gemenskap och det tycker jag verkligen att vi har byggt upp hos oss.

Hon får medhåll från kollegorna som uppskattar den familjära kulturen i företaget och att det alltid finns någon att fråga. 

– Även om vi har växt mycket så finns det alltid utrymme fler konsulter. Om rätt person med både erfarenhet och vilja att utvecklas med oss hör av sig skulle vi definitivt vara intresserade. Med tanke på hur mycket som är på gång i vårt närområde nu kommer behovet av redovisningstjänster garanterat fortsätta att öka!




