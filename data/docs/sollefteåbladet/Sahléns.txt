Dubbelt upp av nyheter hos Sahléns Bil

Det är mycket på gång hos Sahléns Bil, både i bilhallen och i verkstan. Företaget fortsätter satsa på Hyundai vilket syns på både in- och utsidan plus att företaget numera ingår i den rikstäckande verkstadskedjan Autoexperten.

Anrika Sahléns Bil har varit en stark aktör på bilmarknaden i vårt område sedan länge. När det gäller nybilsförsäljning så har Sahléns varit synonymt med Hyundai sedan 200X(?), ett samarbete som nu förstärks ytterligare.

– Hyundai har fått en ny generalagent i Sverige som satsar stenhårt på märket. Vi hakar självklart på den resan och har precis gjort stora investeringar för att anpassa våra lokaler för bilmärkets nya koncept, säger Lars Hellberg och berättar att det innebär nya snygga skyltar utvändigt och en helt ny miljö inne i bilhallen.

– Vi har 11 nya Hyundai:er i utställningen och mycket fokus på el och hybridbilar. Vi har jobbat på för fullt de senaste veckorna så nu känns det riktigt kul att få välkomna våra kunder till en ny upplevelse hos oss.

Nytt blir det som sagt också på verkstadssidan. Anders Lundgren som har klivit in som ansvarig för vidareutveckling av verkstadsorganisationen berättar mer.

– Parallellt med förändringarna i bilhallen så letar vi ständigt efter sätt att blir bättre och effektivare. Ett viktigt mål är att certifiera oss som Godkänd bilverkstad, en branschstandard inom kvalitet, säkerhet, miljö och så vidare, förklarar han och fortsätter:

– Den största förändringen är att vi efter noggranna analyser har bestämt oss för att bli en del av Autoexperten. Det innebär att vi får en stark, stabil och framför allt flexibel partner i ryggen som kommer ge oss rätt förutsättningar för att utvecklas framåt.

Autoexperten är en rikstäckande kedja bestående av 430 verkstäder runt om i landet. Sahléns kommer att vara en så kallad Fleet-verkstad inom kedjan vilket öppnar upp för större samarbeten med rikskunder och centrala avtal.

– På ett sätt genomgår vi en total make-over här på Sahléns men självklart kommer man som kund fortfarande att mötas av samma kompetenta gäng som tidigare, säger Lars och understryker att verkstan precis som tidigare servar alla bilmärken.

– Vi tror på Sollefteå och ser fram emot att erbjuda en riktigt vass kombination av nybilsförsäljning och en verkstad i framkant!


Bildtext: Lars Hellberg (t.v.) och Anders Lundgren (t.h.) presenterar nyheter både i bilhallen och i verkstan på Sahléns Bil.
