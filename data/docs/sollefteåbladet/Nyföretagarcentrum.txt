Nyföretagarcentrum bjuder in till Starta eget-kurs

Nyföretagarcentrum bjuder tillsammans med Studieförbundet Vuxenskolan in blivande företagare till en Starta eget-kurs i oktober.

NyföretagarCentrum är en nationell organisation och finns i runt 230 kommuner i landet. Verksamheten drivs i föreningsform och finansieras till hälften av den lokala kommunen och den andra halvan genom sponsring av lokala företag. I slutet av förra året startades en förening upp i Kramfors kommun och sedan i somras har den även utökat sin verksamhet till Sollefteå.

– Till oss kan man vända sig för oberoende, konfidentiell och kostnadsfri rådgivning om man funderar på att starta företag eller nyss har startat ett företag som man vill utveckla, förklarar Sofia Jonsson som är nytillkommen certifierad rådgivare för Nyföretagarcentrum och som tillsammans med Patric Svanholm - även han certifierad rådgivare -  kommer finnas tillgängliga för tidsbokning i båda kommuner.

Utöver rådgivning erbjuder Nyföretagarcentrum alltså en Starta eget-kurs tillsammans med Studieförbundet Vuxenskolan. Utbildningen hålls i Kramfors men riktar sig till blivande företagare i både Sollefteå och Kramfors kommuner.

– Vi kommer bland annat prata om affärsidéer och företagsformer, företagsekonomi och marknadsföring men även självledarskap och mindset, berättar Sofia som kommer hålla i kursen tillsammans med experter från näringslivet.

– Tanken är att utbildningen ska vara en förberedelse för livet som företagare. Under träffarna kommer deltagarna även få föreläsningar från lokala företag och organisationer och jobba praktiskt med sina respektive företag. Alla är välkomna oavsett förkunskaper!

Bildtext: Den 5 oktober startar Nyföretagarcentrum dessutom en Starta eget-kurs tillsammans med Studieförbundet Vuxenskolan. Kursen kommer hållas av Sofia Jonsson (t.h.) som tillsammans med Patric Svanholm (t.v.) utgör Nyföretagarcentrum Kramfors/Sollefteås duo av certifierade rådgivare.



Spelningen är minst sagt efterlängtad och för att säkra sin plats framför scenen går det att förköpa på plats entré till showen och nattklubben från den 26 september. 


Spelningen är minst sagt efterlängtad och för att säkra sin plats framför scenen går det att köpa förköp till showen och nattklubben från den 26 september i hotellets reception. 

