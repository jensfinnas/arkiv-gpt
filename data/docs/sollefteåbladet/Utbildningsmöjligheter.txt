Utbildningsmöjligheterna finns i Sollefteå

Oavsett om det handlar om att läsa upp gymnasiekurser eller utbildning på universitetsnivå kan Reveljen i Sollefteå erbjuda lösningar. 

Reveljen har funnits sedan X och är Sollefteå kommuns centrum för vuxnas lärande och utveckling. Här samlas lärare, Studie- och Yrkesvägledare, X och en utbildningskoordinator som tillsammans erbjuder allt från rådgivning till utbildning på plats i de modernt utrustade lokalerna på Nipanområdet.

– Om man kokar ner det är Reveljen ett stort lärcenter. Hos oss samlas studenter från SFI- och gymnasienivå till Yrkeshögskoleutbildningar och distanskurer mot högskolor runt om i landet, förklarar Anita Söder, biträdande vuxenutbildninschef på Reveljen.

– Samtidigt är vi en plats där man både kan få vägledning när det gäller utbildningsval och yrkesväxling och hjälp i sina studier, exempelvis kring IT-frågor eller studieteknik.

Nyligen stod det klart att en sjuksköterskeutbildning drar igång i Sollefteå och söktrycket har varit stort.

– Utbildningen ges från Mittuniversitetet i Sundsvall men vi kommer vara en av fem utlokaliserade noder och ha ett eget campus här i Sollefteå. I första omgången som startar till hösten har vi åtta utbildningsplatser, berättar Christer Sjödin som är vuxenutbildningschef och rektor.

– Vården är en bransch där det finns massor av jobbmöjligheter häromkring så det är väldigt positivt att vi kan erbjuda en utbildning på plats i Sollefteå, det öppnar upp för fler som bor här att kunna ta steget mot en ny karriär.

Exempel på andra kompetenser som går att skaffa sig via Reveljen är lärare, behandlingspedagog, stödpedagog, yrkesförare, undersköterska och inom kort även arbetsterapeut. 

För den som föredrar praktik före teori kan en lärlingsutbildning vara ett bra alternativ. Redan nu pågår utbildningar till bland annat kock(?), golvläggare och X men det fina med lärlingsutbildningar är att de går att skräddarsy utifrån både arbetsgivares och studenters behov.

– En lärlingsutbildning kan vara ett sätt för företag att själva lära upp potentiella blivande anställda eller en väg mot yrkesväxlning för någon som har siktet inställt på någon särskild bransch, säger Anita och tillägger att Reveljen är en lämplig första kontakt när det gäller alla frågor som rör utbildning och karriärmöjligheter i Sollefteå kommun.

– I och med etableringarna som är på gång kommer fler flytta hit. För inflyttande familjer där en har fått jobb kan det ju exempelvis vara ett perfekt läge för en medflyttande att byta spår och utbilda sig till något nytt. Vi står redo att hitta lösningar!
