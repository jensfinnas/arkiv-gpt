Ungdomsdelegationen 

Dammet har knappt hunnit lägga sig efter årets upplaga av Ungdomstinget men Ungdomsdelegationen är redan igång med planerna inför årets Ungdomskväll i Stadsparken. Evenemanget markerar inledningen på Nipyran och den första akten till kvällens uppträdanden är redan inbokad.

Ungdomsdelegationen består av ungdomar från alla delar av kommunen som tillsammans bildar en slags remissinstans till kommunen via politiker i frågor som rör unga. Ett tydligt exempel på deras funktion är ett medborgarförslag om att bygga en basketplan i Stadsparken som först fick avslag men senare röstades igenom efter att Ungdomsdelegationen enhälligt varit positiva till investeringen.

– Utöver 17 ungdomar ingår även ett antal politiker och tjänstepersoner i Ungdomsdelegationen men det är bara ungdomarna som har rösträtt, understryker Helene Johansson som är ordförande sedan november ifjol. 

Utöver att tycka till i viktiga frågor gör Ungdomsdelegationen mycket annat också, både själva och i samarbete med Ungdomsenheten på Sollefteå kommun. Den senaste aktiviteten var Ungdomstinget, ett stort evenemang som i år hade temat ”Saker man inte pratar om”.

– Alla högstadieelever som ville var inbjudna och vi fick besök av sex olika föreläsare som pratade om olika ämnen kopplade till temat. Det är mycket jobb att ordna ett stort evenemang men också kul och intressant, säger X.

Härnäst väntar den årliga Ungdomskvällen som den här gången infaller den 22 juli.

– VI håller precis på att planera aktiviteter och program för kvällen men redan nu kan vi berätta att bandet LBSB är inbokade för kvällen, säger X och tillägger att det finns plats på scen för fler artister på scenen.

– Alla tips är välkomna och vi skulle allra helst vilja få tag på några lokala förmågor som vill spela under Ungdomskvällen.

Bildtext: 
