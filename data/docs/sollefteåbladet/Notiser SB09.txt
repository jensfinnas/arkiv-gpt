På med dansskorna!

Sedan coronarestriktionerna togs bort är det äntligen möjligt att samlas på dansbanorna runt om landet igen. Inför sommaren finns det gott om tillfällen att ta en svängom till välbekanta dansband både i Kramfors- och Sollefteåtrakten. 

Närmaste dansläget i Sollefteåtrakten är i Forsmo där det går att svänga sina lurviga till Ola & Jag den 26 juni. Hanssons Loge i Långsele har redan nu ett välfyllt program där Bendix står närmast på tur den 29 juni. 

För den som är beredd att korsa kommungränsen går det även att dansa till Allstars på Ärstaparken i Kyrkdal den 29 juni. Nästkommande dans i Kustladan i Skoved står PerHåkans för och då är det den 1 juli som gäller.

Alla fyra dansställen har fler danser inbokade under resten av sommaren, datum och dansband finns att hitta i deras respektive kanaler eller via danslogen.se.


Ärstaparken
29/6 Allstars
20/7 Casanovas
21/7 Blender
27/7 Expanders
3/8 Callinaz
10/8 Jannez

Kustladan
1/7 PerHåkans
8/7 Mickeys
15/7 Donnez
22/7 Streaplers
29/7 Black Jack
5/8 Martinez
12/8 Matz Bladhs
19/8 Jannez
26/8 Blender

Hanssons Loge
29/6 Bendix
2/7 Sven-Rogers
13/7 Jive
23/7 Casanovas & PHs
27/7 Fernandoz
3/8 Duo Vi
13/8 Jannez & Expanders
18/8 Sandins
25/8 Bob Stevens

Forsmonöjet
26/6 Ola & Jag
6/7 Kjellez

Högsäsong för bilintresserade

Soliga sommardagar passar bra med välputsade entusiastbilar. I sommar finns det flera tillfällen att titta på vackra fordon eller passa på att visa upp sina egna ögonstenar bland andra likasinnade. 

Ett exempel är klassiska Junsele Midsommar Meet som arrangeras på Nipan i Junsele av Wild West Cruisers under midsommarhelgen. I år pågår bilträffen mellan klockan 10.00 och 16.00 och det blir ibland annat matförsäljning på området och en burnout-tävling. Det genomförs inget kvällsarrangemang på Nipan men däremot blir det en bilparad vid 19-tiden.

Ett par veckor senare, närmare bestämt den 8 juli, är det dags för Cars & Coffee mellan klockan 11-14 i samband med Edseledagen. Den 16 juli blir det mer bilar i samband Ramsele Classic & Veteranfordonsdag. Det är Ramsele Motorhistoriker som ligger bakom evenemanget som pågår vid Ramsele hembygdsgård mellan klockan 11-16. 

I samband med Nipyran blir det också läge för motorer. Den 27 juli är en motordag med bland annat bilutställning i Stadsparken och mopedcruising på kvällen.

Sommarmarknad
Mellan den 8-10 juli gör Sollefteå Sommarmarknad comeback i Stadsparken. Under dagarna fylls parken av knallar och som bland annat erbjuder lokala och långfärda hantverk, matprodukter, kläder och mycket mer.



