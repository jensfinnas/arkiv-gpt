Nya upplevelser på hemmaplan

Även om det numera är lättare att resa än de senaste två åren så finns det ingen anledning att sluta hemestra. Varför gå över ån efter vatten när det finns gott om utflyktsmål, aktiviteter och upplevelser att upptäcka runt om i Sollefteå kommun? Vi har träffat några Sollefteåbor som nyligen har testat något kul på hemmaplan.


Patrik Stolt - Nipleden

– Som Sollefteåbo hör man ofta Nipleden nämnas, att det ska vara en fin led med vackra vyer osv, men jag hade aldrig tagit mig an den, berättar Patrik Stolt som upptäckte tjusningen med traillöpning för några år sedan.

Nipleden är en cirka 2,7 mil lång slinga med start och mål vid Sollefteå Camping. Den går på båda sidor om Ångermanälven som man dels korsar inne i Sollefteå och i Ed. Större delen av leden går längs skogsstigar och terrängen är bitvis utmanande, bland med annat en rejäl stigning upp till Livsstilsmedicin Österåsen och över flera branta partier med nipor. 

– När jag började känna mig bekväm med lite längre sträckor började jag fundera på nya ställen att springa på. Tidigare hade Nipleden känts omöjlig men förra hösten tyckte det skulle bli en bra utmaning att tag sig runt den. 

Det första steget var att testa att springa halva sträckan för att känna på avståndet.

– Då tog vi södra sidan först och det kändes riktigt bra. Vi passerade bland annat Granvågsniporna och även om klättringen upp till Österåsen var tuff så ökade sporren att springa hela.

X senare fyllde han på löparvästen med vatten och energi och rev av hela sträckan under en förmiddag.

– Det var en skön känsla att komma i mål och jag kommer definitivt göra om det. Själva leden är lättnavigerad och nyligen uppröjd så det var inga problem att hitta. Trevligt sällskap gör leden än mer trevlig så se till att hinna någon likasinnad och ta ett varv i sommar!

Camilla Ledin - Helhetsupplevelse i Junsele

– När jag fyllde 50 fick jag veta att vi skull åka iväg på något men jag visste varken när eller var. En fredag i mitten på mars fick jag en packningslista och blev hämtad efter jobbet, Efter några omvägar visade det sig att vi var på väg till Junsele, berättar Camilla.

Därefter följde en fullspäckad helhelg med kompisgänget i Vilda Västra som inleddes med bubbel i solen på Hotell Bourbon Corners balkong och därefter middag en trappa ner. 

Camilla gillar skoteråkning men varken skoter eller skoterkläder fanns i packningslistan. Därför blev hon glatt överraskad när arrangörerna hade sett till att allt sånt fanns på plats.

– Vi hade aldrig kört skoter i Junseletrakten så det var jättekul att åka runt och utforska omgivningarna där. Runt lunchtid åkte vi till Kåtabyn och värmde oss med en god gulasch innan Jocke Smålänning bjöd på tricksskytteshow innan vi fick testa lerduveskytte.

Därefter körde gänget tillbaka för att svida om inför kvällens middag som serverades på ombord på jätteflotten Galaxen på Betarsjön.

– Det blev skotertaxi ut och väl på plats en jättegod middag med hela gänget, trubadur och härlig stämning hela kvällen, sammanfattar Camilla som definitivt kan rekommendera en tur till Junsele.

– Det är lätt att glömma bort hur mycket som faktiskt finns alldeles i närheten. Den här helhetsupplevelsen hade vi inte kunnat få nån annanstans, det var familjärt och genomtänkt rakt igenom.

Signe & Alve Mähler - Cykling i Hallstabacken

Förra sommaren invigdes en helt ny satsning på cykling på - och utför - Hallstaberget. Initiativet genomförs som ett samarbete mellan Företagarna Sollefteå och kommunen med syfte att utveckla möjligheterna till friluftsliv och skapa ytterligare besöksanledningar i området. 

I det första steget byggdes dels en Skills area med olika hinder upp i det som vintertid är barnbacken. Samtidigt utrustades den stora liften för att kunna dra upp både cyklar och åkare plus att en längre slinga plus en flow trail-bana byggdes i nedre delen av backen.

Flow trail kan beskrivas en lite lugnare version av downhill. Banorna är mjuka och följsamma och det går i princip bra att ta sig ner med vilken cykel som helst.

Syskonen Signe, 12 år, och Alve, 8 år, var inte sena att prova på några åk i de nybyggda banorna. 

– Först var det lite läskigt att sitta på cykeln och åka lift men om man trampar lite så blev det lättare att hålla balansen, konstaterar Alve efter första turen som förvisso innehöll ett par vurpor men det var inget som avskräckte.

– Det var kul! 

Även storasyster var nöjd med upplevelsen och ser fram emot att åka ännu längre banor.

– Först var jag också orolig för liften, att man skulle sitta fast om man ramlar. Men om man skulle ramla så lossnar själva kroken från cykeln så det är ingen fara, förklarar hon.

– Banorna var roliga! Det är kul när det går fort men det gäller att bromsa innan farten blir för hög, annars blir det problem i svängarna. Jag kommer säkert att åka i år också!

Inför årets säsong är det mycket nytt på gång. Flow trail-banorna byggs ut och när allt är klart är tanken att man ska kunna ta liften hela vägen till toppen av backen. Dessutom byggs det cross country-slingor både på Hallstaberget och på Remsle. Lyften och cykeluthyrningen kommer att Vata öppen på helgerna efter midsommar och hela veckor under högsäsongen.





Om det går att få in nånstans:

Fler utflyktsmål finns att upptäcka via naturkartan.se/sv/solleftea eller Sollefteå kommuns naturguide som finns att hämta gratis på något av kommunens medborgarkontor.


