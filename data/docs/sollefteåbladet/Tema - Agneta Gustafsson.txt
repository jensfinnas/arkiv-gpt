Agnetha planerar välgörande gympa

Klassiska gympa-pass för alla som vill röra på sig och en möjlighet att bidra till välgörande ändamål. Det är vad Agnetha Gustafsson siktar på att starta upp här framöver.

– Jag flyttade upp till Sollefteå och Para från Ulricehamn för sex år sedan och trivs jättebra men en sak jag saknar är vanliga klassiska gympa-pass, konstaterar Agneta som bestämde sig för att fylla den luckan själv.

–  Jag har varit gympaledare under många år och kört pass med inspiration från exempelvis aerobics så det är nåt i den stilen jag vill köra igång, enkla och okomplicerade pass som alla kan vara med på.

Tanken är att hitta en lämplig lokal och samla de som är sugna på att röra på hela kroppen och bygga upp styrka och smidighet. Deltagarna betalar en mindre avgift för att vara med men Agneta är dock inte ute efter att tjäna några pengar till sig själv, intäkterna ska hon istället skänka till avdelningar på sjukhuset som jobbar med barn.

– Jag har alltid jobbat med personer som har olika funktionsnedsättningar och mitt hjärta klappar lite extra för barn som har haft en tuff start i livet. 

Initiativet är alltså både en insamling och ett sätt att få fler att röra på sig samtidigt som Agnetha får anledning att hålla igång sina ledarkunskaper.

– Det blir som att förena nöje med nytta kan man säga!

Planen är att kicka igång konceptet till hösten. För tillfället letar Agnetha efter en lämplig lokal att hålla passen i. Inledningsvis vill hon hålla till i Sollefteå men det finns även tankar på att åka ut i byarna och hålla pass om intresse finns.

– Jag är öppen för förslag och samarbeten, huvudsaken är att jag kan komma igång för jag är riktigt sugen på att hålla i pass igen!

Bildtext: Beror på bilden


