Storsatsning på Kilåmons plantskola

I början av december invigde Sveaskog och Svenska Skogsplantor sin nya produktionslinje i Kilåmon. Genom investeringar på drygt 12 miljoner ökar både säkerheten och produktionskapaciteten i anläggningen och ser till att verksamheten är rustad för framtiden.

Plantskolan i Kilåmon anlades i slutet på 50-talet och försåg för början Medelpad, Ångermanland, Jämtland och Västerbotten med plant för återplantering efter avverkning. Sedan dess har anläggningen utvecklats till det som idag är Norrlands största plantskola för skogsplantor.

– Vi förser både oss själva och våra kunder med gran- och tallplantor i ett område som sträcker sig från södra Norrland och upptåt. Totalt levererar vi runt 52 miljoner plantor om året, berättar Per Matses, VD för Sveaskog.

Sveaskog är Sveriges största skogsägare och äger sedan 2003 även Svenska Skogsplantor som bland annat driver plantskolan i Kilåmon. Investeringarna i den  nya produktionslinjen görs för  att möta den ökande e efterfrågan på plantor plus att man passar på att förbättra både arbetsmiljön och hållbarheten i anläggningen.

Investeringen består bland bland av en ny sådd- och packhall, nya transportbanor som höjts upp under taket, en tvättmaskin för effektiv tvätt av kassetterna som plantorna odlas i, en ny rotbeskärare och en maskin som förbereder kartonger för packning.

– Vi har även ett antal äldre maskiner som vi har försett med nya styrsystem så hela processen hanteras på ett helt nytt sätt. Det gör att vi får färre avbrott, kan avhjälpa stopp snabbare och framför allt är hela anläggningen säkrare, förklarar biträdande platschef Hans Tenglund.

Plantskolan bemannas normalt av 13 personer men under högsäsongen brukar personalstyrkan öka till nästan 30. 

– Arbetsmiljö och hållbarhet är viktiga delar av den här satsningen. Utöver den höjda säkerheten har vi energieffektiviserat produktionen och med den nya tvättmaskinen med tillhörande tank och cirkulation har vi minskat vattenförbrukningen med 95%.

Produktionskapaciteten har också ökat. Den nya linjen klarar att packa fyra kartonger i minuten. Varje kartong innehåller 500 plantor så när maskineriet går på maxfart packar den 2000 plantor per minut.

– Vårt dagsrekord ligger på en miljon plantor om dagen men när vi har trimmat in alla steg kommer vi nog kunna överträffa det, avslutar Hans.


Bildtext: Per Matses, VD för Sveaskog (mitten) och biträdande produktionschef Hans Tenglund (höger) inviger den nya produktionslinjen i Kilåmons plantskola tillsammans med Johan Andersson   (C), kommunstyrelsens ordförande i Sollefteå kommun (vänster).

