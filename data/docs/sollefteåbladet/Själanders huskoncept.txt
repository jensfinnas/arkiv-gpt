Näsåker-företag satsar på nyckelfärdigt huskoncept

Själanders Åkeri i Näsåker har sedan länge gått bortom vad ett traditionellt företag i branschen håller på med. Det senaste greppet för det djupt lokalförankrade företaget är en helhetslösning för husbyggen.

– Grunden till projektet är att vi vill visa att det går att bygga nya hus i Näsåker och samtidigt få fram en ungefärlig uppskattning på hur lång tid det tar och vad prislappen landar på, förklarar Fanny Smedman som jobbar med administration och utveckling på Själanders.

– Vi har kapacitet för att utföra det mesta av arbetet själva och bra samarbeten med lokala företag som kan komplettera med exempelvis elinstallationer och rörmokeri. Därför bestämde vi oss för att ta oss igenom hela processen själva och utarbeta ett helhetskoncept utifrån det.

Under det senaste året(?) har Själanders genom sitt dotterbolag TSG Invest färdigställt ett helt nytt hus på Movägen i Näsåker, från markarbeten och grundläggning till färdiginredd fastighet. Resultatet är en 140 m2 stor enplansvilla med genomtänka lösningar och familjevänlig planlösning.

– Det har varit otroligt lärorikt att genomföra bygget och vi är jättenöjda med slutresultatet som nu finns ute till försäljning. Nästa steg är att erbjuda vårt koncept som en helhetslösning där vi hjälper våra kunder genom hela processen från bygglovshandlingar till färdig bostad varsomhelst i Sollefteå kommun, fortsätter Fanny.

– Att bygga nytt har flera fördelmen risken är att många väljer bort det alternativet även om de ekonomiska förutsättningarna finns på grund av att det känns övermäktigt att hålla i projektet. Med vår lösning vill kunna locka fler till Näsåker med ett attraktivt och bekymmersfritt boende och förhoppningsvis även få fler i Sollefteå kommun att våga bygga nytt! 


