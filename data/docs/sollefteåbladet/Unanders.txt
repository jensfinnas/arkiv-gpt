Sätt kurs mot en sommar i båten

I och med det ökade intresset för friluftsliv och pandemins effekter på resandet har efterfrågan på båtar blivit allt större. Därför har Unanders Motor laddat upp inför säsongen och fyllt på lagren med båtar i många olika format och varianter plus ett stort utbud av tillbehör.

– Vi märkte av att många ville köpa båt istället för att exempelvis resa utomlands redan när Corona slog till och det har hållit i sig sedan dess. Tidigare var det problem att få leveranser men i år ser det mycket bättre ut, säger Ann Strindlund på Unanders och berättar att företaget har gott om båtar från Linder och Sandström i lager.

– Linder bygger sina båtar i aluminium medan Sanström tillverkar sina i plast. Vad som är bäst beror lite på var man ska använda den, plastbåtar är tyngre och därför stabilare i havet medan aluminium är underhållsfritt och tål att köras upp på hällor och stränder.

Företaget säljer båtar i båda sina butiker - alltså både i Sollefteå och Nyland - men de större modellerna finns att se i Nyland. Till skillnad från förra året är lagren välfyllda så för den som är sugen att göra verklighet av sin båtdrömmar är det bra läge nu.

– Däremot kommer det vara svårt att få kompletterade beställningar levererade innan hösten så är målet att ha sin båt redo till semestern är det bra att vara ute i god tid, påminner Ann och tipsar om att Unanders erbjuder en lösning för service och vinterförvaring av båtar.

– På samma sätt som vi kan ta hand om våra kunders gräsklippare när säsongen är slut kan vi se till att båten blir servad och i gott förvar till hösten och redo för nya äventyr när våren kommer. Kom in så berättar vi gärna mer!


Bildtext: Ann Strindlund på Unanders Motor tipsar om att det finns gott om båtar, båtmotorer, båtvagnar och tillbehör i lager för en skön och säker sommar på vattnet.
