Skotertätt på Betarsjön

Den bästa tiden av vintern är på gång, isen ligger tjock på Betarsjön och jätteflotten Galaxen är redo för både skoterträffar och konferenser.

– Första helgen vi körde skoterträff förra året dök det upp drygt 60 skotrar trots att det blåste full storm så det märks att folk ser fram emot att komma ut och göra saker tillsammans, säger Börje Norberg som driver Bourbon Corner och Galaxen och konstaterar att arrangemang på Betarsjön har funkat bra trots pandemin.

– Med tanke på att Betarsjön är Ångermanlands största sjö så finns det definitivt plats även om man vill hålla lite avstånd!

I år ser det dock ljusare ut när det gäller evenemang och Börje ser fram emot att hälsa besökare välkomna till den nyrenoverade Galaxen utan att behöva fundera på restriktioner.

– I somras blev vi klara med alla förbättringar av anläggningen så nu finns det fullt utrustat kök, nya glaspartier och X ombord. Vi har nog lagt ner över en miljon i uppgraderingar men nu finns det allt som behövs för att arrangera unika evenemang, konferenser och anda roliga tillställningar i en helt unik miljö.

Vintersäsongen för Galaxen sträcker sig från slutet av januari och en bit in på våren. 

– Allt har med isen att göra. Vi går aldrig ut på dåliga isar, trygghet och säkerhet är alltid högsta prioritet.

Årets första skoterträff vid Galaxen hålls den 26:e februari, därefter är det lördagar som gäller så länge isen tillåter. Köket öppnar klockan 13 och håller öppet tills det börjar skymma.

– Alla som vill njuta av vintern på Betarsjön är välkomna, det är inget krav att man kör skoter. Man kan komma på skidor, cykel eller till fots om man vill. Dessutom har vi en skotertaxi som kan ta 12 personer åt gången så det räcker med att ta sig till båthamnen, resten fixar vi.

Den 5 mars håller High Coast Whisky i en whiskyprovning ombord på Galaxen. Då är det förbokning som gäller men under skoterträffarna är det bara att dyka upp.

Det är full fart här ute på vintrarna, sen blir det ett uppehåll på Galaxen tills det är isfritt och sommarsäsongen kommer igång. 

– Vi har redan börjat få in konferensbokningar inför sommaren så det blir full fart då också. Samtidigt har vi mycket på gång på Bourbon Corner också det finns gott om anledningar att komma till Junsele både nu och här framöver!

Bildtext: Beror på bilden
Foto:  Anton Larsson, WILD Event & Media
