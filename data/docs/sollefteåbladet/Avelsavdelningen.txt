Hundra hundar mer

Återetableringen av I 21 har fått stor - och välförtjänt - uppmärksamhet men Försvarsmakten gör även andra satsningar i Sollefteå. Ett exempel är Avelsavdelningen av Försvarsmaktens Hundtjänstenhet som kommer ska öka sin produktion med 50%.

– Det pratas mycket om att Försvarsmakten kommer tillbaka till Sollefteå men vår verksamhet har funnits här sedan 2004, säger Avelsavdelningens verksamhetsche Sonja Edin och förklarar att avdelningen är sorterar under Luftstridsskolan och därmed Flygvapnet till skillnad från I 21 som tillhör Armén.

– Däremot kommer båda verksamheter snart tillhöra Sollefteå Garnison i och med att vi också kommer flytta till det nya regementsområdet. Att komma ännu närmare skog och mark kommer bli ett lyft för oss!

Anledningen till det är att Avelsavdelningen har var växt ur sin nuvarande lokal mitt emot Aquarena, något som kommer bli extra tydligt under de närmsta åren.

– Strax innan jul kom det beslut om att vi ska öka får avel med 50% i och med att behovet av tjänstehundar växer både inom Försvarsmaken och Polisen.

Ökningen innebär att Sonja och hennes kollegor kommer gå från att föda upp runt 200 schäfervalpar om året till 300. Processen är däremot densamma, valparna föds och spenderar sina första åtta veckor i lokalerna innan de flyttar ut till fodervärdar runt om i landet. 15-18 månader senare testas de för att avgöra vilka som håller måttet för att bli tjänstehundar.

– Vi är beroende av våra fodervärdar för att kunna leverera hundar som är avgörande för att Försvarsmakten och Polisen ska kunna utföra sina uppdrag så vi är otroligt tacksamma för alla som väljer att ta emot en av våra hundar. Det är verkligen ett sätt att göra samhällsnytta och nu när vi avlar fler hundar kommer vi behöva ännu fler fodervärdar, gärna lokalt i Sollefteå, tipsar Sonja.
