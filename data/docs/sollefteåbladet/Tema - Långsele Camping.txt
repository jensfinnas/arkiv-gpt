Nya arrendatorer ser fram emot sommaren

Långsele Camping - som bland annat har utsetts till Sveriges finaste av tidningen Husvagn & Camping 2019 - har nya arrendatorer. Det är bröderna Johan och Niclas Persson som tar över rodret och de har redan stora visioner för anläggningen.

– Jag jobbade många säsonger på Sollefteå Camping när jag var yngre och har alltid varit intresserad av branschen. De senaste 15 åren har jag dock varit aktiv inom byggbranschen och framför allt jobbat nere i Stockholm, berättar Johan som driver företaget Långsele Bygg & Maskin tillsammans med sin bror Niclas Persson.

– Förra gången arrendet på Långsele Camping var ute till anbud hade vi fullt upp med annat och missade chansen men när jag hörde att det var byte på gång igen skickade vi in en ansökan direkt!

Brödernas presentation av sina planer för anläggningen föll ägaren Sollefteå kommun i smaken ch sedan slutet på förra året stod det klart att Johan och Niclas är nya arrendatorer av Långsele Camping.

– Vi är båda födda och uppväxta här i Långsele och jag tror det är en fördel med lokal förankring när man ska driva och utveckla en sån här verksamhet. Dessutom kommer vi ha nytta av vår erfarenhet inom byggbranchen och att vi har gott om resurser för konstruktion och renovering.

Enligt avtalet pågår säsongen från midsommarveckan till och med den 10 augusti men planen är att ha öppet längre än så.

– Nu första året är det förstås mycket som ska falla på plats men vi siktar på att kunna öppna lite tidigare iallafall. Själva campingen och stuguthyrningen går snabbt att starta igång men tanken är även att öppna upp serveringen och bygga på den till men mer fullfjädrad restaurangverksamhet, förklarar Johan som håller startdatumet för just den delen öppet.

– Nu håller vi både att renovera stugor och planera för restaurangen. Vi vill vara ett besöksmål för ortsborna lika mycket som för turisterna, exempelvis vill vi hitta sätt att förbättra badplatsen här framöver.

Niclas tillägger att en viktig komponent i utvecklingen är att bygga upp samarbeten med andra aktörer i Långsele.

– Ju mer vi jobbar tillsammans desto bättre blir helhetsupplevelsen av Långsele. Redan nu pågår diskussioner med gymmet i Kuben och vi är öppna för alla förslag och idéer som kan ta oss framåt tillsammans!

Bildtext: Beror på bilden.

