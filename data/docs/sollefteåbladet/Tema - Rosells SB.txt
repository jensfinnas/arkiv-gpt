Hemtrevligt från golv till tak

Rosells Måleri har haft en expansiv start på året. Företaget etablerade nyligen ett kontor i Kramfors och sedan någon månad tillbaka utökades personalstyrkan med en mattläggare, något som innebär att kunderna numera kan få hjälp med det mesta som har med ytskikt att göra.

– Vi är ett riktigt bra gäng nu med fem personer som har samma inställning till yrket, konstaterar Nicklas Rosell som startade sitt företag för snart två år sedan, I januari etablerade han ett nytt kontor i Frånö utanför Kramfors.

– Det var ett naturligt steg i och med att vi vann en upphandling från Krambo, det kommunala fastighetsbolaget i Kramfors kommun.

Nyligen rekryterade Rosells Måleri en rutinerad mattläggare.

– Han är viktig pusselbit i företagets utveckling. Att vi kan leverera både väggar och golv innebär dels att vi kan ta på oss ännu fler jobb men även färre kontakter att hålla reda på för kunderna.

Sedan tidigare erbjuder Rosells Måleri måleritjäsnter både utvändigt och invändigt. Inomhus utför man även tapetsering och mer ovanliga tekniker som vävspända och pappspända tak. 

– När det gäller golv så jobbar vi också med det mesta. Mattläggning i våtutrymmen är förstås en stor del, det efterfrågas mer och mer nu. Vissa föredrar kakel och klinker medan andra vill ha matta, det brukar gå i perioder vad som är mest populärt. Fördelar med våtrumsmatta är dels att det är en tålig lösning plus att det är billigare än att sätta plattor, förklarar Nicklas och tillägger att hans företag har de kompetenser och certifikat som krävs för att få utföra den typen av jobb.

– Vi erbjuder även golvläggning - exempelvis laminatgolv som också är en tålig och bra lösning - och vi utför slipning av befintliga parkettgolv. 


