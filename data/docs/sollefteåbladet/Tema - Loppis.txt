Något gammalt och något nytt

Få inredningsdetaljer bidrar med hemtrevlig stämning som ett riktigt bra loppisfynd. Gamla prylar skapar inte bara liv och karaktär, återbruk är dessutom både snällt mot plånboken och miljön. Även om sommaren är högsäsong för loppisar så finns det gott om möjligheter att fynda året om. Nedan delar vi med oss av några tips på loppisar att hålla koll på. Tänk på att öppettiderna varierar och lycka till med shoppandet!

Erikshjälpen
Erikshjälpen på Nipanområdet är stort, välordnat och bjuder på en bra blandning av gammalt och nytt. Snabb omsättning av varor så det lönar sig att titta förbi ofta.

Scherdinshuset
I det som för länge sedan var möbelaffären Scherdins finns numera en loppis som sträcker sig genom två byggnader och flera våningar. Många rum och mycket att välja mellan. Följ skyltningen från Kungsgatan till ingången som ligger i byggnaden bakom själva Scherdins.

Graninge Bruk Antik & Antikvariat
En klassiker som framför allt fokuserar på äldre prylar. Här finns många olika byggnader att leta igenom efter fynd. Missa inte retro-rummet med möbler, köksutrustning och kläder från 50- 60- och 70-talet.

Lions på Övergård
Via samma infart som till ridskolan i Sollefteå kan man komma till Lions loppis som håller öppet stora delar av året. Här brukar det finnas gott om prylar, bland annat möbler och husgeråd.

Antikt & Kuriosa
I de gamla butikslokalerna i hyreshuset mitt emot bryggeriet i Sollefteå finns en antikaffär mycket smått och gott i form av utvalda möbler, prydnadssaker, kläder och annat kul. Här är chanserna goda att hitta prylar i riktigt bra skick!

Jämtgatan
Hos loppisen i lokalen under Näbbar & Klor hyr olika försäljare in sig vilket borgar för ett brett sortiment. 

Lily’s Antik & Kuriosa
Hos Lily’s i Näsåker finns det väl utvalda saker med charm i en lokal som är är fylld från golv till tak med spännande fynd,






Bildtext: Att inreda med loppisfynd och äldre möbler skapar en hemtrevlig och levande känsla. 
