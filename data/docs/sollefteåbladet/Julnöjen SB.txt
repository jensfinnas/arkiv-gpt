Helgernas nöjen i Sollefteå kommun

Jul- och nyårshelgerna handlar inte bara om mat, släkthäng och mys framför TV:n. Många passar på att gå ut och träffa både gamla och nya vänner och krogarnas kalendrar är fullproppade med nöjen för alla smaker. Här är några exempel på vad som händer i Sollefteå under helgerna.

På Hotell Hallstaberget finns det fortfarande chans att avnjuta ett julbord innan säsongen är över. Den 14 december blir det After julbord, en fyra timmar lång show med artister som uppträtt på de största scenerna i Sverige. 

På juldagen blir det självklart hemvändarfest med allt vad det innebär - två stora dansgolv, fyra barer öppna, nattklubb och massor av folk. Året avslutas med nyårsdans till välkända Black Jack och ett sprakande fyrverkeri för att fira in ankomsten av 2020.

Är man sugen på att träffa gamla kompisar och nya vänner i Västra så är det Bourbon Corner i Junsele som gäller. Där blir det nämligen återvändarkväll för hela Västra på juldagen vilket bara kan innebära fullt ös hela natten lång. Mat för den som är hungrig, goda drycker i baren som är sugen på det och ett kompetent coverband på scenen borgar för en kväll att minnas!

Vill man uppleva mysigt pubhäng är det till Old Oak man ska bege sig. Eken håller öppet alla dagar utom julafton, nyårsafton och nyårsdan och det är fri entre som gäller under hela helgen. Perfekt för en öl eller två med hemvändarkompisarna eller när man är sugen på att äta något annat än julmat men inte känner för att ställa sig framför spisen själv.
