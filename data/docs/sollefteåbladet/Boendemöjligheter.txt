Hitta drömboendet i Sollefteå kommun

Bostadsmarknaden i Sollefteå kommun går stadigt uppåt och efterfrågan på boende är stor. Det innebär också att konkurrensen om objekten ökar så det gäller både att ha koll på olika aktörer inom bostadsförmedling och att vara på hugget när drömboende dyker upp. 

Nedan tipsar Sollefteå Magasinet om några alternativ att lägga på minnet i jakten på bostad i Sollefteå kommun.

Solatum Hus & Hem
Sollefteås kommunala bostadsbolag hyr ut lägenheter i Sollefteå, Långsele, Graninge, Helgum, Ramsele, Näsåker, Junsele och Undrom. Med drygt 1100 bostäder i allt från flerbostadshus till småhus, radhus och även en herrgård erbjuder Solatum mycket att välja bland.

Sollefteå Ödehus
För några år sedan satte Linnea Korpi och Peter Landgren igång med ett ambitiöst projekt för att inventera och synliggöra tomma hus på Sollefteå kommuns landsbygd i hopp om att få dem bebodda. Här kan det finnas guldkorn för den som inte är rädd att renovera!

Privata fastighetsägare 

Själanders Fastighetsförvaltning - Näsåker
2K19 Fastigheter - Långsele
Stadskronan - Sollefteå
Carlsson Fastigheter - Sollefteå
Norells Fastighetsförvaltning - Sollefteå
Allfa Fastigheter - Sollefteå
SP Fastigheter - Sollefteå
Älvtorpet Bostäder - Sollefteå
ADR Fastigheter - Sollefteå
Ådalen Fastigheter – Junsele

Fastighetsbyrån Höga kusten
När det gäller bostäder till salu är Fastighetsbyrån en bra utgångspunkt. Företaget flyttade nyligen in i nya och större lokaler på Gågatan i Sollefteå och rekryterade nyligen ytterligare en fastighetsmäklare för att möta efterfrågan efter mäklartjänster på den lokala marknaden.

Bygg nytt på Prästbordet
Sollefteå kommun har antagit en detaljplan för 7 nya tomter på Prästbordet och försäljningen började i X. Tomternas storlek varierar mellan 1 688 – 2 240 m2, alltså gott om plats för både drömhuset och tillhörande garage för eventuella fordon för fritidsaktiviteter i skog och mark.


