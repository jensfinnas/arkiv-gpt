Asiatiskt i Appelbergs-huset

Nu går det att uppleva japanska och vietnamesiska smaker i Appelbergs-huset. I början av mars slog Sushi & Viet-mat upp portarna i lokalerna som en gång i tiden rymde Pub 51:an.

– Det känns jättekul att kunna öppna upp ännu en del av huset och erbjuda Sollefteåborna ett nytt matställe, säger fastighetsägaren Mender Daoud och tillägger att Sushi & Viet-mat som namnet antyder bland annat kommer servera sushi och vietnamesiska rätter.

– Det blir både välkända och nya smakupplevelser att avnjuta på plats eller som take away.

Bland rätterna på menyn märks utöver sushi bland annat olika vietnamesiska soppor och nudlar med kyckling och grönsaker.

Restaurangen blir den tredje verksamheten som är igång i Appelbergs-huset. I slutet av förra året flyttade Salong Sunflower in i ena hörnlokalen och Hotell Appelberg har varit igång sedan X.

– Det har förstås varit tufft att driva hotell under pandemin under hösten fram till mitten av december gick det bra, sedan kom ett rejält tapp. Sedan restriktionerna lättade märker vi att det har tagit fart igen, intresset för att besöka Sollefteå är stort!

Än finns det dock gott om utrymme för fler verksamheter i fastigheten och Mender har fler nyheter på gång under våren.

– Målet är att fylla hela huset med en bra blandning av restauranger, caféer och serviceföretag. Restriktionerna har gjort att det har dragit ut på tiden men vi ser fram emot att presentera fler satsningar snart!

Bildtext: Beror på bilden

