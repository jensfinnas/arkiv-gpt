Etek  (Ej spikad rubrik)

I augusti 2020 slog verkstadsföretaget Etek upp portarna till sina nya lokaler på Nipanområdet. En vågad satsning med tanke på den rådande pandemin men såhär i efterhand kontrasterar ägaren Mattias Eriksson att det var helt rätt väg att gå. Nu siktar han framåt med en nyligen godkänd ackreditering för att släcka 2:or.

– Det är klart att det var nervöst att köra igång med renoveringarna i februari 2020 när pandemin precis hade dragit igång på allvar. Men att fortsätta driva företaget hemma i garaget i Forsmo var inte ett alternativ, säger Mattias som har drivit eget sedan början på 2018.

– Att flytta till Nipan har slagit väldigt väl ut. När jag öppnade här i augusti var jag själv men tog in hjälp när det behövdes. Sedan dess har det verkligen tagit fart!

I och med att Alva Hammar klev in som kundmottagare i höstas har Etek numera fyra anställda och målet är att bli ännu fler.

– Utmaningen är att hitta mekaniker. Hitter vi rätt person som vill utvecklas med oss så anställer jag direkt.

Sedan flytten har kundkretsen stadigt ökat.

– Mina stammisar sedan Forsmotiden följde med men det har tillkommit många nya också, mycket tack vare rekommendationer vilket känns extra kul!

Nyligen blev det klart att företaget tar ett stort och viktigt steg framåt. Sedan slutet på januari är nämligen Etek godkända av ackrediteringsorganet Swedac att släcka 2:or, d.v.s. åtgärda fel på bilar som upptäcks i samband med besiktning utan krav på efterkontroll.

– Swedac ställer hårda krav på verkstäder som får släcka 2:or så det krävs mycket jobb både för att få ackrediteringen och för att behålla den. Men jag har jobbat med ackreditering tidigare och har bra struktur så det passar in bra i vårt erbjudande, säger konstaterar Mattias.

– I dagsläget är vi ensamma om den servicen i Sollefteå så det känns jättebra att kunna erbjuda något som kommer underlätta för både befintliga och nya kunder i området.

Bildtext: Beror på bilden.
