ADC öppnar för coworking

I början av mars öppnar ADC Media upp för coworking, ett flexibelt sätt att hyra kontorsplats eller mötesrum utan bindningstider. 

I takt med att arbetsmarknaden förändras och den tekniska utvecklingen gör oss mindre platsberoende blir det allt vanligare att inte ha ett fast kontor. Allt fler företag och egenföretagare väljer istället att ha en mer flexibel syn på arbetsplats och kontorslokaler.

– Av den anledningen valde vi att renovera övervåningen i ADC-huset runt årsskiftet och öppna upp för coworking i lokaler som ändå har stått tomma sedan länge, säger Sandra Molitor Sjöberg på ADV Media och förklarar att coworking-konceptet innebär ett enkelt sätt för företag och organisationer att hyra kontorsplats på både kort och lång tid.

– Vi har har byggt om tre av rummen så att vi både kan erbjuda mötesrum och kontorsplatser i öppet kontorslandskap. Det går att hyra plats under allt från ett par timmar enstaka gånger till regelbundna bokningar med valfritt intervall. 

Fördelarna med konceptet är enligt Sandra framför allt flexibiliteten jämfört med att hyra mer permanenta kontorslokaler plus att det är enkelt.

– Allt är förberett för att komma igång snabbt. Våra gäster får tillgång till höj- och sänkbara skrivbord, trådlöst nät, skrivare, kaffemaskin, kök och så vidare, allt i en kreativ och ombonad miljö.

Coworking-delen av ADC-huset finns som sagt på övervåningen medan ADC Media håller till på våningen under. Nära till både tryckeritjänster, marknadsföringstjänster och redaktionen för två heltäckande gratistidningar med andra ord.

– Det är en minst lika bra anledning att hyra kontorsplats ibland även om man normalt jobbar hemifrån. Coworking ger inte bara ett sätt att byta miljö ibland, det finns gott om möjligheter att nätverka på samma gång!
