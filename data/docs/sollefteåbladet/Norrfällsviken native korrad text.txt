
Förstasidan:

Norrfällsviken
Det bästa av Höga Kusten samlat på en plats


Boende, aktiviteter, smakupplevelser och fantastisk natur längst ut i havsbandet.
Ev. fler puffar?
HK-loggan 

Uppslag

Norrfällsviken
Det bästa av Höga Kusten samlat på en plats

Sedan några år tillbaka är Höga Kusten destinationen på allas läppar. Med all rätt, här finns allt som behövs för en fantastisk semester. Men om hela Höga Kusten är het så är Norrfällsviken ännu hetare, en koncentrerad form av ingredienserna som gör Höga Kusten så bra.

Norrfällsviken är beläget längst ut i havsbandet och samlar allt från boende och aktiviteter till lokala smaker och unika naturupplevelser inom en radie på knappt två kilometer.

Kärnan är själva fiskeläget med anor från 1600-talet. Längs den lugna viken sträcker sig ett band av vackra små hus, mysiga gränder och sommartid ett pulserande semesterliv. Runda en udde så väntar varma klippor, vågornas lugna skvalpande och en magisk vy över det öppna havet. 

Tar du med dig eget tak över huvudet erbjuder den 4-stjärniga campingen natursköna campingplatser ooh närhet till all tänkbar service. Är stuga, vandrarhem eller hotell mer din melodi finns det både inom Norrfällsvikens Camping och längre upp på höjden hos Norrfällsviken Rum & Kök, hotellet på höjden ovanför viken. 

Att fylla dagarna med upplevelser i Norrfällsviken är inte svårt. Storsands havsbad gör skäl för sitt namn med heta sanddyner och svalkande dopp. Norrfällsvikens golfbana, som under den gångna vintern fått sig något av ett ansiktslyft, erbjuder 18 utmanande hål med fantastiska vyer över världsarvet och Ulvön i bakgrunden. Lägg till två pooler, minigolf, padelbana, tennisbanor och vindlande vandringsleder inom samma område så är helhetsupplevelsen komplett.

God mat och dryck hör semestern till, oavsett om du väljer att spendera dagarna med en bok i solstolen eller låter aktiviteterna avlösa varandra. Utbudet av restauranger och caféer gör att ingen dag behöver vara den andra lik, det finns alltid nya favoriter att upptäcka. 

Sätt kurs mot Höga Kusten och se till att styra mot Norrfällsviken för en helhetsupplevelse för alla åldrar!


Norrfällsvikens Camping, Stugby & Marina
Naturskön fyrstjärnig semesteranläggning mitt i Norrfällsviken med själva viken på ena sidan och öppet hav på den andra. Uppställningsplats för tält, husvagn och husbil med möjlighet att boka havsutsikt. Inom området finns även pool, minigolfbana, nybyggd lekpark, vedeldad bastu på stranden, gott om mysiga grillplatser och nära till vandringsleder och badplatser.

Anläggningen erbjuder stugor för självhushåll i olika storlekar och ett antal hotellrum i anslutning till marinan där det även finns båtplatser för båtburna gäster. Under juli månad serveras frukost på Restaurang Fiskarfänget.




Restaurang Fiskarfänget
Ett givet stopp för många under somrarna! I den genuina fiskrestaurangen serveras bland annat dagsfärsk fisk från den egna båten plus att Roger och Sigrid förädlar fångsten genom rökning, gravning och inläggning. Missa inte deras härliga skärgårdstllrik! Dessutom erbjuds ett helt eget märke av den mytomspunna surströmmingen - Götas - som är lokalt producerad enligt eget recept. 

Njut av maten, drycken och atmosfären på den stora bryggan medan solnedgången färgar hela viken varmt orange. En härlig kväll på Fiskarfängets uteservering precis intill havet med lokal fångst på tallriken och något kallt att dricka är en svårslagen upplevelse!

Norrfällsviken Rum & Kök
Det senaste tillskottet i Norrfällsvikens helgjutna utbud. Hotellet ligger på höjden ovanför viken, ett stenkast från själva fiskeläget på ena sidan och golfbanan på den andra. Här bor du bekvämt i något av de 10 nyrenoverade hotellrummen eller i det intilliggande vandrarhemmet. 

Anläggningen erbjuder uppvärmd pool, relaxavdelning och en stor restaurang med bordsservering och en meny inriktad på genuin mat med Norrländska smaker. Norrfällsviken Rum & Kök har verksamheten igång året runt - dock som Bed & Breakfast under långsäsong - och går att boka för slutna evenemang som bröllop, fester och konferenser.

Restaurang & Pizzeria Kompassen
På den stora bryggan intill marinan finns semesterkänslan i sin renaste form. Här ligger Kompassen som erbjuder allt från en välsorterad glassbar till fika och mat. På menyn finns hemgjorda smörgåsar, matiga sallader, hamburgare och frasiga pizzor bakade med mozzarella. 

Med perfekt solläge och utsikt över fiskeläget är det lätt förstå varför Kompassen är en välbesökt restaurang och en mötesplats för både båtfolk och landkrabbor. Inför årets säsong har Kompassen dessutom utökat med en ny uteservering precis vid vattnet.

Norrfällsvikens Golfklubb
Golfbanan i Norrfällsviken bjuder på en unik upplevelse både spelmässigt och med sina vackra vyer. Efter de senaste årens omfattande upprustning - då fler än 1200 träd har tagits ner och banan öppnats upp - ger den på många sätt en helt ny golfupplevelse. Tack vare havsutsikten är världsarvet Höga Kustens dramatiska natur ständigt med som fond till den relativt smala banans utmanande terräng. 

Med ett öppet övningsområde för allmänheten, range, välsorterad golfshop och det 19:e hålet - golfbanans café med fullständiga rättigheter - erbjuder Norrfällsvikens Golfklubb en härlig upplevelse oavsett om man är inbiten golfare, racket-entusiast eller bara gillar att ta en rika i sköna omgivningar.














Baksida

Kontaktuppgifter etc. på baksidan. Dom är även sugna på nån slags karta som pekar ut Norrfällsviken och grejer som finns hyfsat nära, Högklinten, Mjällom etc.

Norrfällsvikens Golfklubb
873 97 MJÄLLOM
E-post: norrfallsvikensgk@telia.com
Telefon
Kansli/Tidsbokning: 0613-210 85
Pro/shop: 0613-210 86

http://www.norrfallsvikensgk.com

Norrfällsvikens Camping,Stugby och Marina
Bokning: 0613-213 82
E-mail: info@norrfallsvikenscamping.com

http://www.norrfallsvikenscamping.com

Restaurang & Pizzeria Kompassen
Address: Norrfällsvikens Marina, 870 31 Norrfällsviken
Phone: 072-706 90 02
restaurangkompassen@gmail.com

Norrfällsviken Rum & Kök
Norrfällsviken Rum & Kök
Lostigen 12, 870 31 Mjällom
Telefon: 0613-212 55
info@norrfallsviken.com

https://norrfallsviken.com

Fiskarfänget
Norrfällsviken
870 31 Mjällom
Telefon: 0613-211 42

http://www.fiskarfanget.se/



Tar du med dig eget tak över huvudet eller vill hyra stuga erbjuder den 4-stjärniga campingen det plus att anläggningen har hotellrum i anslutning till marinan. Vandrarhem och nyrenoverade hotellrum erbjuds också hos Norrfällsviken Rum & Kök, hotellet på höjden ovanför viken. 




