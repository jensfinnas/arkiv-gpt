Samarbete och ideella krafter gör Nipyran

Efter två års pandemiupfehåll är äntligen Nipyran äntligen tillbaka, Sollefteås efterlängtade nöjesvecka för hela familjen. Förberedelserna pågår för fullt men det finns fortfarande gott om möjligheter för föreningar och andra aktörer som vill bidra till att årets upplaga av Nipyran blir den bästa någonsin.

Precis som tidigare år det QL i Sollefteå som arrangerar Nipyran. I år är det Michel Orto och Anders ”Ludde” Ek som håller i taktpinnen när det gäller genomförandet.  Michel har lång erfarenhet från restaurangbranschen och driver bland annat Mango Matcafé i Sollefteå medan Ludde är depåchef på EAG Rental till vardags. Även om det i år är mycket som behöver startas om efter uppehållet är siktet i vanlig ordning inställt på att arrangera den bästa Nipyran någonsin.

– Nipyran har ju varit med sen man var liten och är verkligen höjdpunkten på sommaren oavsett om ser fram emot hoppland och popcorn eller ett träffa gamla kompisar på semester under Laxfestivalen, konstaterar Ludde.

– Både jag och Michel har varit inblandade som leverantörer till Nipyran tidigare år och brinner verkligen för evenemanget och för Sollefteå. Därför kände vi att det är viktigt att vi kommer igång nu efter pandemin och att det börjar hända saker i stan igen.

Just nu pågår förberedelserna för fullt. Som sig bör är det en hel vecka av Nipyra som gäller så det är många dagar och kvällar som ska fyllas med aktiviteter. Några hållpunkter att hålla koll på är exempelvis High Coast Color Run den 25 juli, moppecruising den 27:e och Sollefteå Pride 2022 den 30 juli.

– Det är även kul om det arrangeras saker utanför centrum under veckan, huvudsaken är att Sollefteå med omnejd livas upp. Sollefteå Motorklubbs Motordag den 24 juli är ett bra exempel, i och med att det är mycket folk i området är det en bra vecka att arrangera saker under.

Även om mycket har börjat falla på plats är alla inspel och initiativ från föreningshåll välkomna av arrangörerna. Nipyrans framgångar har alltid byggt på idéellt engagemang och samarbete med föreningslivet.

– Vi uppmuntrar alla föreningar som vill visa upp sig, hålla i en aktivitet eller hjälpa till på något sätt under veckan. Det kan handla om allt från att sälja fika, mat eller snacks till att vara behjälpliga på något annat sätt under vår härliga Nipyrevecka, säger Michel.

– Att vara med under Nipyran är inte bara kul, det är också ett ypperligt tillfälle att dryga ut föreningskassan, visa upp er verksamhet och locka nya medlemmar. Alla som vill bidra på något sätt är välkomna att kontakta oss, förslagsvis via vår sida på Facebook!




