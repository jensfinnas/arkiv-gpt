Från och med Framtidskvällen

Näringslivet i Sollefteå kommun är på stark frammarsch tack vare drivna entreprenörer och kommande investeringar i miljardklassen. Det innebär bland annat att möjligheten till spännande jobb och förutsättningar att starta företag skjuter i höjden, något som bland annat blev tydligt under en välbesökt Framtidskväll på Hullsta Gård i början av april.

– Vi ser möjligheter nu som aldrig funnits här tidigare! Befintliga företag inom alla möjliga branscher vittnar om att orderingången ser bra ut och tittar på möjligheten att expandera, konstaterar Jan Röhlander från Sollefteå kommuns näringslivsenhet.

Samtidigt innebär exempelvis Försvarsmaktens återetablering och Unipers planer på exploatering av Hamre-området både direkta och indirekta jobb. En minst lika viktig komponent är att fler har fått upp ögonen för att många jobb kan utföras på distans,

– Utvecklingen gick att ana redan innan pandemin men de senaste årens omställning till distansarbete har gjort det ännu tydligare att många jobb går lika bra att sköta från en sekelskiftsgård i Norrlands inland som i storstäderna.

En nyckelkomponent för att den positiva utvecklingen ska hålla i sig stavas kompetensförsörjning - alltså att företagen får tag på rätt folk för att kunna genomföra sina planer och nå sina mål. Därför kraftsamlar både offentliga och privata aktörer kring just kompetensfrågor och rekrytering, ett arbete som inleddes med en fullsatt Framtidskväll på Hullsta Gård i början av april.

– Vi samlade ett drygt 100-tal företagare från hela kommunen för att blicka framåt och det blev tydligt att många är inne på samma spår. Vi är inne i en uppåtspiral och behovet av personal är stort. Många jobb kommer ut i annonsform men långt ifrån alla, vissa företag letar inte aktivt men om rätt person hör av sig skulle de i princip anställa direkt.

Skogsbranschen är en stor arbetsgivare i Sollefteå kommun och kraftindustrin har mycket på gång. Besöksnäringen är också under stark utveckling och hantverksföretagen i kommunen har fullt upp. Jan kokar ner det till att egna initiativ är rätt väg att gå för den som är på jakt efter ett nytt jobb, oavsett om man redan bor i kommunen eller är utflyttad men går i tankar på att vända hemåt.

– Det finns karriärmöjligheter över hela spannet från hantverksyrken, verkstadsjobb, vård och skola till ingenjörsuppdrag och chefsroller inom både privata företag och kommunen. Nyckeln är att kasta ut krokar själv och se till att företag som verkar intressanta känner till att hemvändarplanerna finns.

Bildtexter:

1. Fullsatt på Hullsta Gård i samband med Framtidskvällen som markerade avstampet för en gemensam kraftsamling kring kompetensförsörjning och rekrytering.

2. Fanny X, X på Vattenfall. Intervjuas av Jonas Sjöstedt från Företagarna Västernorrland om hur hon kom in i vattenkraftsbranschen och varför hon tycker fler borde söka sig till den.

3. Emil Källström, tidigare riksdagsman och numera vice VD(?) för Sekab i Örnsköldsvik, pratar framtiden i Sollefteå tillsammans med Erik Löfgren, kommunikationschef för nyligen återetablerade I21 Västernorrlands Regemente.



