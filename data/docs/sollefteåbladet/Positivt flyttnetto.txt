Ökad inflyttning ger plus i statistiken

Sollefteå kommun fortsätter locka till inflyttning. Under årets första kvartal valde 161 personer att flytta till kommunen vilket är 20 fler än de som flyttade ut, en siffra som innebär en stark andraplats i Västernorrland när det gäller flyttöverskott. 

Totalt minskade befolkningen i kommunen med -24 personer, detta på grund av ett negativt födelsetal. Det avlider fler än det föds under ett år helt enkelt, en nationell trend som ser lika på många håll i landet. Sollefteå kommun jobbar på att vrida upp inflyttningstakten ytterligare men har under våren även gjort insatser - i den mån en kommun kan påverka i de sammanhangen - för att öka barnafödandet.   – Att flyttnettot är positivt reflekterar den drivkraft och positiva känsla som finns i kommunen. Samtidigt kvarstår utmaningarna. Befolkningen blir allt äldre samtidigt som födelsetalen minskar i hela Sverige. Ska vi klara av utmaningarna framöver så behöver vi antingen bli fler eller hitta nya sätt att göra saker på, säger Majed Safaee, chef.  

