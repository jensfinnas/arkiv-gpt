En 20-årig framgångssaga

I år är det 20 år sedan Olja & Sanitet öppnade filial i Ramsele.
– Numera har jag full koll på alla byar och känner dom flesta kunderna väl, säger Micke Lundgren som har varit med sedan företaget flyttade in i sin lokal på Storgatan.

– Det började med att vi fick ett stort jobb på Ramsele skola. Tanken var att bemanna det med personal från Sollefteå men bara några dagar efter vi hade kört igång hörde en lokal montör av sig och undrade om vi hade jobb år honom, berättar Leif Medin som har drivit företaget sedan X.

– Det passade oss alldeles utmärkt så han blev anställd och fortsatte jobba hos oss ända fram till han gick i pension för några år sen.

När jobbet på skolan var klart hade Olja & Sanitet hunnit etablera sig i Ramsele och hade fler jobb på gång i området. Därför föll det sig naturligt att inrätta en fast lokal för lager, kontorsarbete och viss butiksförsäljning. Ungefär i samma veva anslöt Micke Lundgren till personalstyrkan.

– Det är smidigt att jobba på en liten ort där man lär känna sina kunder. Under åren har jag fått koll på varenda liten väg runt om i byarna, konstaterar han.

För snart fyra år sedan fick företaget försäkring av ytterligare en Lundgren i form av Jan Lundgren som bor i Guxås och varvar jobb i Sollefteå och Ramsele.

– Men nu på senare tid har det mest blivit jobb i Ramsele med omnejd, det finns mycket att göra ute i byarna, säger Jan.

Just lokalkännedomen ser Leif som en stor anledning till att företaget har haft en stark position på marknaden under sina hittills 20 år i Ramsele.

– Det och självklart att alla tre som har representerat Ramsele-filialen under åren är riktigt duktiga killar. På en liten ort är det ju de som blir företaget och de är en viktig del i vår framgångssaga!

Bildtext: Micke Lundgren och Jan Lundgren på Olja & Sanitet har full koll på Ramsele med omnejd.
