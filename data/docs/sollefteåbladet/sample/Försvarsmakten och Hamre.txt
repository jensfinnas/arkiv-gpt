Det rör på sig i Sollefteå kommun

Företagsklimatet blir stadigt bättre och både små och stora företag växer. Två stora pusselbitar i kommunens positiva utveckling är Försvarsmaktens etablering och planerna på att tillverka hållbart flygbränsle på Hamre-området i Långsele.

I höstas ryckte de första soldaterna in på I 21Västernorrlands regemente med Jämtlands fältjägarkår. Den första utbildningskullen består av drygt 40 värnpliktiga soldater.
 
– Det kan låta lite med 40 värnpliktiga jämfört med hur det var på ”gamla” I 21, men givet att vi är helt nystartade tycker jag det är fantastiskt att vi har kunnat starta värnpliktsutbildning i Sollefteå redan första året, säger kommunikationschefen Erik Löfgren.
 
– Inom några år är tilldelningen att vi ska ha 150 värnpliktiga på I 21 i Sollefteå, men redan nu talas det om större värnpliktsvolymer, säger Erik.
 
Sett på lite längre sikt är inriktningen att I 21 i Sollefteå ska kunna utbilda till brigads storlek men de planerna ligger minst tio år framåt.
 
– Då talar vi om värnpliktsvolymer på minst 800 värnpliktiga per år i Sollefteå och med olika stödfunktioner inräknat minst 600 anställda på I 21 i Sollefteå.

Just nu är det cirka 50 anställda på I 21 i Sollefteå (såväl officerare som civilanställda), men personalstyrkan växer ständigt och det pågår kontinuerligt nya rekryteringar.
 
– Rekryteringsarbetet går över förväntan och hittills har vi kunnat tillsätta alla utlysta tjänster. Söktrycket är stort och många officerare ute i landet anmäler intresse om förflyttning till I 21 för att få chansen att vara med om att bygga upp ett helt nytt regemente.

Etableringsplanerna på Hamre-området har också potential att skapa många nya arbetstillfällen i kommunen. Totalt beräknas den nya anläggningen att kunna bidra med 100 nya direkta jobb när den väl är i drift och många fler under själva byggprocessen. Kommunen räknar med ytterligare 200 indirekta jobb som en följd av investeringen.

En avsiktsförklaring om byggandet av fabriken signerades av energijätten Uniper, sydafrikanska Sasol eco FT och Sollefteå kommun i april och sedan dess har arbetet för att komma vidare med projektet fortsatt.

– Det senaste steget i processen var ett samrådsmöte med boende i området i mitten av april. Nu är nästa steg X innan vi gör Y och Z, säger Hans Pahlin som är Sollefteå kommuns projektledare för etableringsarbetet.


Bildtext: Beror på bilden

Foto: Erik Löfgren




