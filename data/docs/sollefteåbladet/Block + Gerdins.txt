Block Revisionsbyrå och Gerdins Invest gör gemensam sak

En ny stark företagskonstellation i Höga Kusten såg nyligen dagens ljus när det stod klart att Block Revisionsbyrå tar in Gerdins Invest som ny delägare. Samtidigt passar Block på att förvärva Gerdins Invests befintliga ekonomibolag med personal och kunder. 

Gerdins Invest är ett privatägt investmentbolag som strävar efter att vara den bästa partnern för små och mellanstora företag i mellersta Norrland. Företaget har sin bas i Mjällom och är bland annat delägare i lokala bolag som Gerdins Cutting Tech, Måviken Rehabcenter och Mikallservice samt samt satsar i flera företag inom spelindustrin för etableringar i vårt område. Nyligen anslöt Gerdins Invest som delägare i Block Revisionsbyrå.

– Block Revisionsbyrå ser liksom vi att ekonomicontrolling är företagets hjärna och att 
rådgivning kring en korrekt rapportering ger företagsledningen information i tid för 
att fatta rätt beslut för företagets bästa. Därför känns det så bra att våra intressebolag kan erbjudas Blocks tjänster, säger Malin Norlander, Gerdins Invest. 

Block Revisionsbyrå AB är en lokalt ägd revisions- och redovisningsbyrå som sedan tidigare har kontor i Sollefteå och Kramfors. I och med den nya konstellationen tillsammans med Gerdins Invest har man numera även personal på plats i Mjällom. 

Inriktningen är tjänster kring ekonomi, bokföring, rapportering och rådgivning med huvudfokus på företag och företagande i Höga Kusten. Utöver det har byrån ett stort engagemang kring utveckling av kvalitetsarbete inom redovisningsbranschen och erbjuder stöd och rådgivning till branschkollegor runt om i hela landet-

– Vi och Gerdins Invest har funnit varandra och känner att vi delar värdegrund avseende företagande och kvalitet. Tillsammans ska vi fortsätta befästa Block Revisionsbyrå som landskapets bästa leverantör av revisions- och redovisningstjänster för små- och mellanstora företag, säger Kristofer Block. 

Utöver att Gerdins Invest går in som delägare i Block så förvärvar Block Revisionsbyrå Gerdins Invests befintliga ekonomibolag. Det innebär bland annat att Block numera levererar ekonomi- och rådgivningstjänster till samtliga intresse- och dotterbolag inom Gerdins Invest.

Bildtext: Beror på bilden




