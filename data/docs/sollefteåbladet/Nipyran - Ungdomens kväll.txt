En ungdomlig kväll för alla åldrar

Nipyrans första kväll - alltså lördag 23 juli - är Ungdomens kväll i Stadsparken. Då arrangerar Ungdomsdelegationen i Sollefteå en helhetsupplevelse med god mat och dryck, aktiviteter, musik och gemenskap för alla som har ett ungdomligt sinne och gillar att ha kul.

– Det här blir vårt första riktiga evenemang för allmänheten sedan restriktionerna försvann så det ska bli jättekul, säger Adelia Edman som är en av medlemmarna i den 8-9 ungdomar starka Ungdomsdelegationen som utöver evenemang också jobbar med att påverka och tycka till kring olika beslut och inriktningar i kommunen.

– Vi finns för att ge ungdomars syn och åsikter kring vad som behövs i kommunen för att unga människor ska trivas och må bra, förklarar Jemma Sundelin som också är medlem och precis som sina kompisar ser fram emot att arrangera Ungdomens kväll.

– Planen är bland annat att bygga upp en foodcourt i parken och vi kommer ha flera föreningar på plats som säjer mat och snacks. Vi vill skapa en bra festivalkänsla helt enkelt.

För att toppa festivalkänslan blir det självklart musik på scenen. Lokala sångerskan Amanda Heino som bland annat var med i P4 Nästa förra året och nyligen släppte sin nya låt Drunkna är med inte bara som soloartist utan uppträder även tillsammans med Mathilda Lindgren under namnet ELVN.

– Dom kommer köra önskelåtar i form av covers som dom gör i sin egen stil och det går att komma med förslag på låtar fram till den X via vår Facebooksida (?), säger ungdomsdelegaten Thelise Persson.

Kvällen avslutas med omåttligt populäre Emil Assergård som med största sannolikhet kommer gå all in när han avslutar kvällen.

– Vi hoppas på en riktigt bra kväll! Om någon är sugen på att höra mer om Ungdomstinget eller kanske till och med gå med för att vara med och arrangera andra saker här framöver så är det bara att säga till, vi som arrangerar kommer ha väl synliga kläder så det syns vilka vi är!

Bildtext: Adelia Edman, Thelise Persson och Jemma Sundelin från Ungdomsdelegationen arrangerar Ungdomens kväll i Stadsparken den 23 juli och ser fram emot en rolig kväll med aktiviteter, mat, musik och gemenskap i parken.
