En teaterhöst att se fram emot

Den antågande hösten innebär inte bara färgsprakande skogar och mörka kvällar utan även gott om kulturupplevelser att se fram emot. Bland annat har Sollefteå Riksteaterförening släppt sitt höstprogram som innehåller mycket att se fram emot.

Först ut är Hildegard och Ingegerd – Att överleva historien, en föreställning om hur det är att överleva som kvinna i historien i form av ett medeltida exempel. Annika Nordin och Tinna Ingelstam spelar Hildegard av Bingen och storfurstinnan Ingegerd i en rörlig, allvarsam och livsbejakande föreställning som spelas på Hullsta Gård den 9 september och dagen efter på Kvinnominne i Urhuset i Näsåker.

Den 5 oktober blir det musikteater i form av en föreställning på Hullsta Gård om den kända schlagersångerskan Ulla Billquist. På scenen ser vi skådespelerskan Gisela Nilsson och musikern Patrik Norman som framför Ullas mest älskade sånger och historien om hennes liv och öde.

I slutet av oktober, närmare bestämt den 27:e, är det dags för teater på Faxen i Ramsele. Då spelas Det är synd om män i skor i ett arrangemang som genomförs i samarbete mellan Sollefteå Riksteaterförening och Kulturföreningen Ramsele.

Nästa pjäs att spelas på Hullsta gård är Två herrars tjänare, en klassisk förväxlingskomedi som kryddats till en romantisk musikteaterfest som framförs den 2 november. 1700-talet är en viktig ingrediens i pjäsen och den som vill uppleva teaterdräkter kopplade till den tiden kan passa på att komma en timme tidigt. Då visar nämligen Olga Peshkova från Tidens Poesi dräkter på temat 1700-talsmode.

Programmet avslutas med att SkogsnäsTeatern bygger upp julstämningen på Amatörteatern den 10 december. Då är det dags gör en glöggdoftande jul-varité som blandar musikaliska, poetiska och humoristiska nummer i en show för hela familjen. 

Bildtext: Sollefteå Riksteaterförening har ett välfyllt höstprogram, bland annat spelas X på X den X. Tider, priser och mer information finns på föreningens hemsida. (Jag uppdaterar X beroende på vilken bild vi väljer)


