Föreningsliv på frammarsch 

Ungdomsidrotten har alltid varit stark i Sollefteå. Som så mycket annat fick den en törn i och med pandemin men på senare tid har föreningslivet börjat återhämta sig och flera idrottsklubbar rapporterar om rekordstor tillströmning av barn och ungdomar till sina verksamheter. Sollefteå Magasinet frågade några representanter ur föreningslivet hur utvecklingen har sett ut i deras klubbar på sista tiden.

Elisabeth Engström, Solfari Islandshästförening/Klovsta Gård
– Intresset för ridning är stort i Sollefteå, både hos oss och de andra ridverksamheterna som finns i kommunen. Vi startade föreningen i slutet av förra året och har redan ett 40-tal medlemmar. Planen är att utöka med en häst till inom kort eftersom trycket är så stort, särskilt bland barn och ungdomar.

Anders Qvist, Sollefteå GIF
– Fotboll har alltid varit stort i Sollefteå men de senaste åren har vi ändå sett ett uppsving. Bland annat hade vi ett rekordår för Fotbollsskolan som Sollefteå GIF och RUIF anordnar tillsammans i början av sommaren. Totalt hade 74 tjejer och 56 killar med i fotbollsskolan 2021 och hoppas på minst lika många i år!

Mia Karlsson, Sollefteå Skidor
– Intresset för längdskidor har alltid varit stort i Sollefteå och det fortsätter hålla i sig. En stor fördel för oss under coronaåren har varit att föräldrarna fortfarande har kunnat vara med på tärningarna i och med att vi är utomhus. Jag tror att vårt kombination av engagerade tränare, sammanhållning mellan alla olika åldrar och att vi försöker hålla isär säsongerna så barn och ungdomar inte behöver välja inriktning så tidigt är bidragande orsaker till att många vill hålla på med längdskidor.

– Ledarna, bra blandinig, föräldrarna fått vara med under corona, sammanhållning, fika tillsammans. Håller säsongerna så går köra annat under sommaren, många gillar

Jerker de Wall, Sollefteå GIF Backhoppning
– Från att ha varit ganska få utövare i Sollefteå har vi fått en rejäl ökning av backhoppare under de två senaste säsongerna. Vi har varit lite flitigare med att anordna prova på-tillfällen och då märks det att intresset för att prova nya idrotter finns ute bland barn och ungdomar. Vi har en jättefin anläggning för backhoppning på alla nivåer här i Sollefteå så det känns jättekul att vi blir fler som utnyttjar den. 

Ett axplock av idrotter som finns att prova på i Sollefteå

Idrottsföreningar
Junsele IF
Österforse IF
Långsele AIF
Graninge Alliansen

På snö
Längdskidor
Skidskytte
Alpint
Backhoppning

Boll & puck
Fotboll
Handboll
Ishockey
Basket(?)

Racket
Tennis
Bordtennis

Kampsporter
Karate
Judo
Aikido

Övrigt
Ridning
Skytte
Bågskytte
Motorsport
Gymnastik/parkour
Golf
