Ta en svängom på Fekagården

Dansa kan man göra både för motionens skull och för att det är en trevlig och social aktivitet. På Fekagården på Önsta finns det gott om alternativ för den som är sugen på att svänga sina lurviga på ett dansgolv.

Söndagar innebär numera Söndagsdans på Fekagården. Då dansas det bland annat modern fox, slow bugg och. vanlig bugg till modern och blandad musik med start klockan 18.30. Kvällarna är öppna för allt från nybörjare till mer rutinerade dansare och inträdet är gratis för den som är 20 år eller yngre. Inriktningen är socialdans och motion, arrangör är Facebook-gruppen Danslust Sollefteå i samarbete med Studiefrämjandet.

För den som är nyfiken på mer traditionella danser är Sollefteå Folkdansgille ett bra alternativ. Även de håller till på Fekagården och dansar olika pardanser, gruppdanser, gilledanser och lite polska emellanåt. Sollefteå Folkdansgille samlas på onsdagskvällar klockan 19.00 och välkomnar nya dansare för både bra motion och trevlig gemenskap.

Ett annat dansalternartiv är Linedance, en dansform som passar gammal som ung och ger både koordination och kondition. Den andra oktober startar Sollefteå LineDancers en nybörjarkurs och utlovar dans till en blandning av gamla och nya hits inom allt från pop och rock till country och vals. 

Numera håller även Nipbuggarna till på Fekagården och som namnet antyder är det bugg som gäller när föreningen har träning på torsdagar klockan 18.30. Det krävs inga förkunskaper så alla som är sugna på att dansa bugg är välkomna. Nybörjare får lära sig av de mer rutinerade dansarna på plats men för de som vill  börja med en nybörjarkurs som startar i mitten på oktober. 
 
– Är man det minsta sugen på att börja dansa tycker jag verkligen att man ska testa. Man behöver inte ha tagit ett endaste danssteg tidigare, alla kan vara med, alla får dansa lika mycket och stämningen är på topp!

Bildtext: Den som är sugen på att dansa har mycket att välja mellan på Fekagården. Bland annat tränar Nipbuggarna där men det går även att dansa folkdans och linedance plus att det Facebook-gruppen Danslust arrangerar danskvällar på söndagar.
