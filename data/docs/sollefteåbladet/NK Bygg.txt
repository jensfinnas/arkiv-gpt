Ventilation är Nicklas grej (ej spikad rubrik)

Efter många år i byggbranschen varav de senaste fyra med egna företaget NK Bygg har Nicklas Källman bestämt sig för att nischa in sig mot ventilation.
– Ventilation finns i princip överallt men få har koll på den delen av sina fastigheter. Däremot har jag bra koll på ventilation så nu satsar jag lite extra på det här framöver!

Nicklas lämnade Sollefteå för jobb inom byggsvängen i Norge. Där drev han bland annat ett snickeriföretag med 12 anställda under många år men 2011 bestämde han sig för att flytta hem igen.

– Det finns en tid för allt och jag ledsnade på Norge helt enkelt. När jag kom hem jobbade jag för några olika företag i branschen här hemma men har man drivit eget så längtar man tillbaka till att styra själv, konstaterar han och berättar att han började jobba under egna företaget NK Bygg för fyra år sedan.

– Jag gör egentligen det mesta inom snickeri men på senare år har dragits mer och mer mot just ventilation. Dels för att jag har bra koll på det men jag ser även en lucka på marknaden för en mindre aktör som inriktar sig på det området.

Marknaden innebär i dagsläget Sollefteå med omnejd men siktet är även inställt på en filial i fjällvärlden.

– Vi bygger stuga i Funäsdalen och när jag har kört firmabilen där har jag redan fått många förfrågningar från kunder där. Förhoppningsvis är stugan klar nån gång i år och då kommer jag börja ta på mig jobb däromkring också, säger Nicklas som gör utför allt från nybyggnationer till service, underhåll och rensningar av befintliga ventilationssystem.

– Bra ventilation är både viktigt för inomhusklimatet och för att själva huset ska må bra. Har man funderingar kring ventilation är det bara att höra av sig, jag jobbar både åt företag och privatpersoner och kommer gärna med förslag på lösningar och förbättringar!

Bildtext: Nicklas Källman driver NK Bygg som numera har ventilation som sin huvudinriktning.
