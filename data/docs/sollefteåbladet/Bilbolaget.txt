Flera nyheter under samma tak

Hos Bilbolaget finns det mesta som har med med att köpa, äga, hyra och sälja bilar att göra samlat under samma tak. Under det senaste året finns det dessutom både en ny servicemarknadschef och ett nytt bilmärke under taket. 

Servicemarknad i Bilbolaget-sammanhang innefattar allt från service- och skadeverkstad till butik, tvätt och leverans.

– Man kan säga att allt som händer på anläggningen utom försäljning hör till mitt område, säger Malin Sedin som tillträdde som ny servicemarknadschef för snart ett år sedan. Inom Bilbolaget är hon däremot långt ifrån ny utan har jobbat på företagets anläggningar i Örnsköldsvik och Härnösand. 

– Jag har haft flera olika roller i företaget och har alltid gillat utmaningar. När den här möjligheten dök upp så var det inget att fundera på, den här rollen innehåller precis det jag brinner för - bilar, kunder och service!

I början pendlade hon från Härnösand men sedan i somras är hon Sollefteåbo.

– Både jobbet och stan kändes så bra - det vara bara pendlandet som kändes krångligt - så jag flyttade hit i somras och trivs jättebra.

Totalt jobbar det 16 personer på Bilbolaget i Sollefteå, något som bland annat innebär att verkstaden nu har full bemanning.

– Att se till att vi har full styrka i både serviceverkstad och skadeverkstad var ett av mina viktigaste mål när jag kom hit. Rätt bemanning gör både att vi kan korta leveranstiderna och att personalen trivs. 

Det är inte bara Malin som är ny på Bilbolaget Sollefteå. Sedan i höstas är anläggningen nämligen auktoriserad återförsäljare av Fords modellprogram av personbilar och transportbilar.

– Ford är ett jättebra komplement till Volvo som har varit ett stort märke hos oss länge. De har fina alternativ när det gäller allt från diesel och etanol till olika typer av helt- eller delvis elektrifierade modeller, säger försäljningschef Göran Sahlén.

– Är man på jakt efter lättare transportbilar är också Ford ett riktigt bra val. Alla deras bilar har dessutom fem års garanti.

Utöver nybilsförsäljningen har Bilbolaget tillgång till ett brett utbud av begagnade fordon i och med att företagets 15 anläggningar över hela Norrland har ett delat lager.

– Även om rätt bil råkar finnas hos våra kollegor i Kiruna så ser vi till att leverera hit den så att kunden kan provköra och göra affären här i Sollefteå, förklarar Göran och tillägger att företagets samarbete med Hertz biluthyrning också innebär fördelar, både för den som vill hyra bil och för den som vill köpa begagnat.

– De håller till i samma lokaler som oss och erbjuder möjligheten att hämta ut hyrbilar dygnet runt. Dessutom är det vi som sköter försäljningen när de byter in sina bilar efter ett visst antal mil, det har funkat riktigt bra och har hjälpt oss att hålla vårt begagnat-lager välfyllt.

Bildtext: Malin Sedin och Göran Sahlén, servicemarknadschef respektive försäljningschef på Bilbolaget i Sollefteå.





