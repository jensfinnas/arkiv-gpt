Ramsele- och Edselebygdens vecka är tillbaka

Den klassiska Ramsele-Edseleveckan är tillbaka med full kraft efter två års pandemiuppehåll. Mellan den 8 och 16 juli blir det full fart i byarna med olika temadagar och aktiviteter.

Under Ramsele-Edseleveckan har flera av byarna sina egna specifika dagar eller kvällar samtidigt som det händer mycket på- och runt Ramsele hembygdsgård.

Veckan inleds med Edseledagen den 8 juli som bland annat bjuder på bilträff, gott om aktiviteter för barnen och kvällsunderhållning med mat, dryck och musik på Edsele bygdegård.

Därefter följer Lungsjödagen den 9:e, Skogsnäsdagen den 10:e och en Terrsjö-kväll den 11:e där lokala bandet Ramzel tar ton.

Tisdagen den 12 juli är vigd åt släktforskning medan onsdagen efter innebär kamsdag och Musik i sommartid i Ramsele kyrka på kvällen.

Barnens & Ungdomens dag firas på Ramsele hembygdsgård den 14 juli där det bland annat blir ponnyridning, fiskedamm och ansiktsmålning. Den som är sugen på film kan dessutom passa på att se på bio på Faxen på kvällen.

Fredag dem 15:e innebär torgdag med marknad i Ramsele och konsert med Måd Demår & Da Capo på hembygdsgårdens dansbana framåt kvällen. Det blir en härlig nostalgikväll med 40-talsmusik so. Ulla Billqvist, Carl Gerhard, Zara Leander och Kaj Gullmar.

Finalen för Ramsele-Edseleveckan blir lördag den 16 juli i form av Classic & Veteranfordonsdagen, även den på Ramsele hembygdsgård. Räkna med massor av fina fordon att beundra, aktiviteter för barnen och en underhållande avslutningskväll då Sommartåget kommer förbi lastat med bland annat Holmsten Trio och Jörgen Åslund på scenen. På kvällen blir det aktivitet på torget mellan klockan 15-01 med mat, dryck, musik och fina bilar att se på.


Bildtext: Beror på bilden. Hänvisa till hemsida.



