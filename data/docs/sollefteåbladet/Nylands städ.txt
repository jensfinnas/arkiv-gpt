Mer centralt läge för Nylands städ

Precis på dagen på sitt 26 års jubileum flyttade Nylands städ in i sina nya lokaler. Den nya adressen ligger väl synlig när man åker igenom Kramfors, Sundströms bils förra lokal precis längs med väg riks 90.

Nylands städ har totalt 50 stycken anställda och av dem finns 20 stycken i Kramfors. De har lokaler i alla städer häromkring, Sollefteå, Örnsköldsvik och Sundsvall. Nu senast har de även etablerat sig i Härnösand. 
    • Vi har ju gjort städjobb i Härnösand tidigare, men nu när vi fick ett stort uppdrag där så kände vi att det var dags att skaffa en lokal där också, säger ägare Ann-Christine Lundqvist.
Företaget har alltså gjort en stor flytt här i Kramfors samt öppnat upp lokal i Härnösand inom loppet av några veckor.
    • Det har varit en väldigt intensiv månad, men nu när allt är på plats känns det jätteroligt, berättar Ann-Christine.

Specialproffsen ägs också av Nylands städ, det är ett rikstäckande franchise företag. Om det behövs mer avancerad rengöring och sanering är det Specialproffsen som står för. Nylands städ är på så sätt otroligt breda och kan erbjuda en helhetslösning när det kommer till städning. Det kan vara allt från tak-tvätt, industrisanering till städning av butikslokaler, hemstäd och mattvätt. Specialproffsen kan börja med den grövsta saneringen sedan tar Nylans städ vid för mera  städ och finlir. 
    • Vi har satsat extra mycket på att ha ett miljötänk. Vi använder oss exempelvis av ultrarent vatten och desinficerande vatten vid städning, det dödar bakterier på ett miljövänligt och skonsamt sätt.
Det går även att beställa bland annat rengöringsprodukter och tvåldispenser via Nylands städ.

Anledningen till flyttet är i första hand ett mer attraktivt, centralt läge. Men de fick även mer utrymme såsom en tvätthall och större personalutrymmen.
    • Det är tack vare bra medarbetare som vi har fått till allting så smidigt. Utan duktig personal är vi inget, avslutar Ann-Christine.


Bildtext: Ann-Christine med sin man Jonas Lundqvist som också är delägare i företaget.
