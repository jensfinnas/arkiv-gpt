Ny, stark ägare i ryggen för MR Tagets

Skjutmålstillverkaren MR Target fortsätter sin stabila utveckling i Junsele. Företaget är numera både börsintroducerat och en del av den den större koncernen W5 Solutions. 

MR Targets utvecklar, tillverkar, säljer och installerar skyttemål för både civilt och militärt bruk, från små system för luftgevär via jaktskyttebanor upp till militära träningssystem med banor på 700 meter. Företaget flyttade sin verksamhet från Backe till Junsele 2018 och har haft en mycket positiv utveckling sedan dess.

– Vi har en otroligt vältrimmad och effektiv organisation med en fantastisk drivkraft! De håller både igång produktionen samtidigt som de reser kors och tvärs i landet och installerar våra produkter ute hos kunderna, säger Michael Åleberg som är VD för MR Targets som dessutom börsintroducerades i december förra året.

Fullt upp med tillverkning och installationer kommer det fortsätta vara även i framtiden. I höstas köptes nämligen MR Targets upp av den större koncernen W5 Solutions, en lösning som ger företaget de muskler i ryggen dom behövs för att fortsätta utvecklas.

– Vi behåller vårt namn och vår lokala styrning men får däremot öppnar uppköpet för bra samarbeten inom koncernen. Bland annat innebär det att vi kommer få ännu fler installationsuppdrag ute i landet, förklarar Michael och tilläger att det fortfarande är Junsele som gäller för utveckling och produktion.

– Det finns tydliga beslut på att vi ska fortsätta finnas där vi finns idag och i Junsele är vi på helt rätt ställe! I och med uppköpet kommer vi sannolikt att behöva växa ännu mer här framöver och det ser vi fram emot att göra med fokus på lokal utveckling precis som vi gjort hittills.

Bildtext: Michael Åleberg, VD för Junseleföretaget MR Targets, berättar om företagets framtid som en del av den större koncernen W5 Solutions.


