En ocean av japanska smakupplevelser

I början av april slog Blue Ocean Sushi upp portarna i Bolagsbacken. På menyn står ett stort urval av sushi i centrum men den nyöppnade restaurangen erbjuder även många andra upplevelser från det japanska köket.

Blue Ocean drivs av Sampat Rayamathi och Krishra K.C och är duons andra restaurang inom samma koncept. 

– Vi har letat bra lokaler på flera orter och hittade en lämplig i Lycksele förra året. Därför blev det där i öppnade först, berättar Sampat som har varit i sushi-branschen länge.

– Jag har bland annat varit huvudkock på en populär sushirestaurang i Sundsvall i många år innan jag kände att det var dags att starta något eget. 

En etablering i Sollefteå har funnits med i planerna sedan länge och när kompanjonerna hittade lokalen i Bolagsbacken föll allt på plats. Efter en helrenovering och anpassning efter det egna konceptet kunde Blue Ocean slå upp portarna i början av april. Beställning görs enkelt via en app eller direkt i restaurangen och det går lika bra att ta med sig maten som att äta på plats.

– Sushi har blivit allt mer populärt under de senaste åren och vi jobbar både med traditionella varianter och mer moderna recept som specialmaki och lyxrullar, berättar Sampat och understryker att man inte behöver vara sushi-fantast för att trivas i hans restaurang. 

– Vi inte bara sushi på menyn, vi har bland annat Poke Bowls och olika varmrätter också. Och om man är sugen på att lära sig äta sushi men inte gillar tanken på rå fisk kan jag rekommendera vår vegetariska nybörjar-sushi.

Den som är mer inbiten sushi-älskare kan se fram emot nya upplevelser, särskilt genom att låta kocken själv komponera ett urval av spännande bitar.

– Det finns bland annat bläckfisk, kammusslor och red snapper på menyn och vi kommer uppdatera utbudet regelbundet. 


Bildtext: Sampat Rayamathi ser fram emot att erbjuda Sollefteåborna japanska matupplevelser hos Blue Ocean Sushi i Bolagsbacken.

