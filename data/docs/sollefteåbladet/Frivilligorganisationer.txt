Intresset för frivilligorganisationer ökar 

I kölvattnet av oroligheterna i världen ökar intresset för landets frivilligorganisationer. Många vänder sig till Hemvärnet men för den som inte vill använda vapen kan exempelvis FRO - Frivilliga Radioorganisationen - vara ett alternativ.

FRO bildades redan1946. Sollefteås (förening) har funnits sedan X och är idag en av de mest aktiva (föreningarna) inom FRO i Sverige. När organisationen grundades var huvuduppdraget att förse Hemvärnet med signalister, ett uppdrag som finns kvar idag även om det har minskat med tiden och ersatts av olika civila uppdrag.

– Här i Sollefteå har vi byggt upp ett radionät med tre relästationer som fungerar över hela kommunen. Det kan användas för att upprätthålla samband om ordinarie kanaler som telefoni och internet skulle sluta fungera under en kris, förklarar Lars-Åke Hansson som är en långvarig medlem i FRO Sollefteå.

– Nyligen ingick vi ett avtal med Sollefteå kommun som innebär att vårt radionät finns till deras förfogande och att vi är förberedda för att kalla in medlemmar för att sköta samband om behov skulle uppstå. I gengäld finansierar kommunen delar av vår verksamhet för att vi ska kunna serva och underhålla utrustningen.

I och med Rysslands invasion av Ukraina och det osäkra världsläget har intresset för att hjälpa till vid händelse av krig eller kris ökat, bland annat har Hemvärnet fått många ansökningar. 

– Samtidigt är det många som vill bidra men däremot inte vill bära vapen. Därför passar vi gärna på att tipsa om att vi och flera andra frivilligorganisationer finns representerade i Sollefteå för den som vill engagera sig. Vi är en aktiv förening och jobbar inte bara i kris utan är inblandade i allt från idrottstävlingar och andra arrangemang till Radiosol och civil signalering. Det krävs inga förkunskaper och alla är välkomna, unga som gamla. Ju fler vi är desto bättre jobb kan vi göra!

Bildtext: FRO - Frivilliga Radioorganisationen - i Sollefteå ses minst en gång i veckan i (föreningens) nya lokaler på Remslemon, närmare bestämt i lagerlokaler som tidigare tillhörde T3.
