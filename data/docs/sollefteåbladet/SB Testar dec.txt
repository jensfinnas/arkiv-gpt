Sollefteåbladet testar: Simning med SASS

Varje månad testar vi på Sollefteåbladet en idrott och delar med oss av våra upplevelser, både här i tidningen och i våra kanaler på sociala medier. 

Med risk för att ta oss vatten över huvudet så bestämde vi oss för att testa simning den här gången. En mörk novemberkväll begav sig fyra badsugna testare till Aquarenas simhall tillsammans med Sollefteå Allmänna Simsällskap, en klubb vars medlemmars simmande enligt uppgift får blixten att stå stilla!

Det var välfyllt på bassängkanten när vi gjorde ett 30-tal av simmarna sällskap i en landbaserad uppvärmning innan vi delade upp oss mellan banorna. SASS har ungefär X aktiva i klubben, från nybörjare upp till X-nivå. Alla tränar samtidigt på tisdagar och torsdagar så simmarna på plats var från femåringar upp till gymnasieungdomar.

Vi fick äran att dela bana med klubbens mest avancerade grupp och försöka hänga på när de drog igång med insim, alltså en rad uppvärmningslängder i de fyra simsätten bröst, rygg, crawl och fjäril. För en utomstående betraktare liknade såg det nog ut ungefär som när en flock delfiner simmar förbi ett manetstim men vi kämpade på så gott vi kunde iallafall.

Vår tränare för kvällen, Kristofer Engström, manade på oss och gav tips om bentag och höga axlar mellan längderna.

– Det är otroligt mycket teknik i simning och alla simmare hittar sin egen stil, förklarade han innan det var dags för mer specifika träningsmoment för benen. 

Vi plaskade på med våra flytplattor och upptäckte snabbt att simning inte bara är tekniskt, det är väldigt jobbigt också. Särskilt bentagen i fjärilssim ställde till det för oss, det krävs nämligen många muskelgrupper för att röra sig som en sjöjungfru! 

Efter ett oräkneligt antal hundra meter fick vi vila en stund innan det var dags att avsluta med en lagkapp med flytdyna. Alla simmare delades in i tre lag, sen var det bara att försöka skaka liv i sina slutkörda ben och beta av två längder till.

Det blev en jämn kamp och såhär i efterhand minns vi inte vilket lag som egentligen tog hem segern. Däremot minns vi att stämningen på kanten var hög och hejandet öronbedövande, ett tydligt tecken vilken hög sammanhållning det finns i klubben. 

Utmattade på riktigt tog vi till sist chansen att titta på när våra bankamrater - som tydligen inte var lika slutkörda som vi - demonstrerade simsätten i sina bästa utföranden några varv till. Snyggt, smidigt och explosivt, alltså raka motsatsen mot våra längder men helt klart något att inspireras av!

Bildtext: Sollefteåbladets testare tog sig vatten över huvudet tillsammans med Sollefteå Allmänna Simsällskap. Blixten stod inte stilla när vi simmade men vi kan väl säga att det flöt på iallafall.


