Flytten till Gågatan blev ett lyft

För ungefär ett år sedan flyttade Salong Sunflower in i ena änden av Appelbergs-huset, ett lokalbyte som både har inneburit plats att expandera och fler kunder.
– För oss har det blivit ett stort att flytta ner till Gågatan, säger Nancy Nong.

Salong Sunflower slog upp portarna i Sollefteå i slutet av 2019 efter att syskonen Nancy och Khoi Nong fått tips av en kompis om att staden skulle vara lämplig för en etablering.

– Jag bodde i Sundsvall tidigare och min bror i Malmö. Vi ville flytta till något lugnare ställe och letade efter någonstans att starta upp en salong, berättar Nancy som jobbar med fotvård och behandlingar för naglar, ögonfransar och numera även ögonbryn.

– Khoi är tatuerare och har drivit egen studio länge, både i Vietnam och i Malmö. Vi såg att det skulle finnas en plats på marknaden för oss här och startade igång på Järnvägsgatan i oktober 2019.

Sedan dess har företaget etablerat sig i Sollefteå och byggt upp sin kundkrets. Hösten 2021(?) var det dags för nästa steg i utvecklingen.

– Vi ville ha mer yta och bättre flöde av folk som passerar så när möjligheten flytta ner till Gågatan dök upp så passade vi på. Det kändes kul att fylla en tom lokal och att tända en lampa i skyltfönstret, det behövs många olika verksamheter som kan locka kunder till varandra.

Sedan dess har det både öppnat två restauranger i samma byggnad plus att renoverade Hotell Appelberg drar besökare utifrån. Under sommaren har den inledande delen av Gågatan intill korsningen med Kungsgatan fyllts på med uteserveringar på båda sidor och några hus neråt har Smak Mat, Glass & Café slagit upp portarna.

– Det märks stor skillnad, för oss passar det mycket bättre att hålla till här, konstaterar Christian Nguyen som anslöt till Salong Sunflower för ett halvår sedan. 

– Jag jobbade också i Sundsvall tidigare men jag har bott här i Sollefteå sedan X. Nu när Sunflower har mer plats och kunderna blir fler och fler kunde jag börja jobba här i stället. Det är skönt att slippa pendla och kul att vara med och utveckla våra tjänster!

Skönhetsbranschen är under stark tillväxt och det kommer ständigt nya tekniker och material att jobba med.

– Vi försöker hänga med så mycket som möjligt och åker ofta på utbildningar och kurser. Även om vi har jobbat i branschen länge så gäller det att träna och samla erfarenhet för att kunna leverera bra kvalité, säger Nancy.

–  Alla kunder är olika men en stor fördel här i Sollefteå är att det går snabbt att lära känna de återkommande kunderna och att få veta vilka behandlingar som efterfrågas. Så var det till exempel med microblading - alltså tatuerade ögonbryn. Vi hörde att många ville att vi skulle erbjuda det så vi såg till att utbilda oss och nu utför vi de tjänsterna sedan några månader tillbaka.
