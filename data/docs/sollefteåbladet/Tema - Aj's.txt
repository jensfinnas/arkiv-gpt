AJ’s optimerar (ej spikad rubrik)

Sedan i höstas erbjuder Aj’s rep & entreprenad motoroptimering, ett sätt att förbättra ett fordons prestanda genom att optimera inställningarna för hur motorn arbetar. Bland annat kan optimering sänka bränsleförbrukningen, något som kan vara extra välkommet med dagens höga bränslepriser.

Motoroptimering går att göra på de flesta fordon, inte bara personbilar. Det hela handlar om att göra förändringar i programvaran i fordonets styrenhet och innebär alltså inga fysiska ombyggnader eller justeringar utan är i de flesta fall en helt digital åtgärd.

– Man går in via en dator och ändrar inställningarna för hur motorn jobbar, exempelvis genom att justera nivåerna för bränsletryck, laddtryck, vridmoment och så vidare. På så sätt går det att få ur mer prestanda ur motor, exempelvis gör förbättrad förbränning och ökat vridmoment att bilen blir starkare och kommer på så sätt längre med samma mängd bränsle, förklarar Alexander Jakobsson som har drivit Aj’s sedan X.

Det går som sagt att utföra optimeringar på de flesta fordon menaAllra bäst effekt blir det på fordon med turbo. Förutsättningen är att fordonet har en motor med bränsleinsprutning. Det som är viktigt att komma ihåg är att ingrepp som ändrar bilens funktion påverkar fordonets garanti.

– Tillverkarens garantier slutar gälla när man utför motoroptimeringar, det behöver man känna till. Å andra sidan går det att få ut mer av bilen genom en optimering så det kan vara ett bra alternativ, särskilt för den som har ett fordon med några år på nacken.

Utöver att förbättra bränsleekonomin kan motoroptimering även användas för att lägga in hastighetsspärrar för A-traktorer.

– Det går att göra mycket genom att anpassa inställningarna så det bästa är att komma förbi så svarar vi gärna på frågor.

Bildtext: Alexander Jakobsson på Aj’s rep & entreprenad erbjuder numera motoroptimeringar som bland annat kan sänka ett fordons bränsleförbrukning.

