En hjälpande hand på gården

Som fastighetsägare är det inte ovanligt att det dyker upp saker som behöver göras som man inte har tid, möjlighet eller lust att ta hand om. Då finns nystartade Trädgårdsservice där för att underlätta sina kunders vardag.

– Vi hjälper de som behöver hjälp med allt från att ta hand om gräsmattor och trädgårdsland till att rensa hängrännor eller frakta bort skräp från den senaste garagerensningen, berättar Robert Selin som är en av fyra delägare i företaget.

Han startade upp Trädgårdsservice tillsammans med Lars-Åke ”Baloo” Edström, Per Fröling och Hasse X eftersom kvartetten tycker att det behövs ett till företag som hjälper till med det mesta.

– Det är till oss man ska ringa om oavsett vad man vill ha hjälp med, vi listar massor av exempel på vad vi kan åta oss på vår hemsida men vi fixar egentligen det mesta. 

Företaget vänder sig både till privatpersoner och företag och kan både göra enstaka inhopp eller mer regelbundna uppdrag, exempelvis inom snöskottning och gräsklippning. 

– Vi vill underlätta våra kunders vardag hel enkelt. Vi ska vara förstahandsvalet när det känns tungt att fräsa trädgårdslandet själv, när du inte hinner rensa ogräs eller är bortrest och behöver hjälp att vattna blomlådorna eller om du helt enkelt inte är i form för att ta hand om vardagssysslor, sammanfattar Robert och förklarar att Trädgårdsservice inledningsvis vänder sig till Sollefteåområdet men att målet är att öka i framtiden.

– I i början handlar det om ett X-tal arbetstillfällen, bland annat håller vi på att rekrytera en arbetsledare, och på sikt kommer det att bli ännu fler. Vi tror på den här marknaden och på framtiden i Sollefteå!

Bildtext: Beror på bilden
