
Kol-dagen (Ej spikad rubrik)

Den tredje onsdagen i november inträffar den internationella KOL-dagen, en dag som Riksförbundet HjärtLung i Sollefteå sedan 2004 har uppmärksammat genom öppet hus och föreläsningar på på Hullsta Gård. I år är det den 16 november som gäller och dagen är precis som vanligt öppen för alla.

KOL står för kroniskt obstruktiv lungsjukdom och är förknippad med inflammationer i luftrören, sjukliga förändringar i de små luftvägarna och i svåra fall även i lungblåsorna. KOL går inte att bota kan lindras med mediciner och ändrad livsstil. Större delen av fallen orsakas av rökning men inte alla.

– Vi jobbar bland annat med att informera kring KOL och med att motverka stigmat som kan finnas kring sjukdomen, säger Gunlög Jacobsson, ordförande i Riksförbundet HjärtLung Sollefteå, en lokalförening i den rikstäckande organisationen Riksförbundet HjärtLung.

– Vi jobbar för personer med hjärt- och lungsjukdomar, dels genom att sprida information och kunskap kring sjukdomarna men framför allt ordnar vi en mängd olika aktiviteter för våra medlemmar.

Bland aktiviteterna märks bland annat föreläsningar, motionspass speciellt anpassade för medlemmarnas förutsättningar och olika sociala sammankomster som ”torsdagsträffar”, bangolf, resor med mera.

– Om man har någon hjärt- eller lungsjukdom eller är anhörig till någon som har det så rekommenderar jag verkligen att vara med. Även om vi jobbar med olika informationsinsatser så handlar vår verksamhet egentligen mycket mer om det sociala än om själva sjukdomarna, säger Gunlög och tillägger:

– Det är definitivt skrattmusklerna vi motionerar mest när vi ses!

Inför årets KOL-dag den 16 november bjuder föreningen i vanlig ordning in till öppet hus på Hullsta Gård mellan kockan 13.00 och 16.00.

– Då får vi besök av sakkunniga inom ämnet som delar med sig av nya rön plus att besökarna får möjlighet att ställa frågor. Det brukar vara väldigt uppskattade dagar och man behöver absolut inte vara drabbad av någon sjukdom själv, alla som är intresserade är välkomna! 


Bildtext: Den 16 november arrangerar Riksförbundet HjärtLund Sollefteå den årliga KOL-dagen på Hullsta Gård. Vill man bli medlem i föreningen går det alldeles utmärkt att bli det på plats under dagen.
