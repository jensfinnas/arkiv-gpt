Dubbel utveckling i Långsele
Sedan den första december hittar man butiken Hantverk i Ådalen på en ny adress i Långsele, närmare bestämt på Erstavägen 9 där Vårdcentralen höll till en gång i tiden. Adressen är ny men precis som tidigare fungerar butiken som en samlingsplats för hantverkare och erbjuder allt från stickade, slöjdade och sydda produkter till smycken, kort, tavlor och olika prydnadsföremål. Ett utmärkt ställe att exempelvis fynda de sista julklapparna på.

En effekt av att Hantverk i Ådalen flyttade från lokalen de tidigare delade med caféet Made in Ådalen är att det blev mer yta tillgänglig för cafégäster. Därför har Made in Ådalen passat på  att fyllta på med fler bord och skapat en luftigare inredning. Dessutom satsar man ännu mer på försäljning av lokalproducerat mathantverk, bland annat i form av ett livsmedelsrum där det bland annat kommer finnas produkter från Stickans Kött till försäljning.

Traditionsenlig julgransplundring
Sollefteå Lions julgransplundring är tillbaka! Den 12 januari bjuder klubben in till traditionsenlig julgransplundring på Vallaskolan. Den 9 januari nästa år blir det dans kring granen, tomtar och tomteorkester mellan klockan 14.00 och 16.00. Trollkarlen Åke dyker upp och bjuder på magiska trick och barnen bjuds på fika och godis, precis som sig bör när granen ska plundras.	

Precis som tidigare år bjuder Lions Sollefteå in till traditionsenlig julgransplundring på Vallaskolan. Den 12 januari nästa år blir det dans kring granen, tomtar och tomteorkester mellan klockan 14.00 och 16.00. Trollkarlen Åke dyker upp och bjuder på magiska trick och barnen bjuds på fika och godis, precis som sig bör när granen ska plundras.

Sockertoppen till Sollefteå 2022
När Sockertoppen IF startade sin lägerverksamhet fokuserade de på barn och ungdomar med diabetes typ 1 mellan 10-17 år. I 10 år har den åldersgruppen varit den största i verksamheten. 
Sockertoppen har arrangerat läger på olika platser, både i Sverige och Norge. Nästa år väljer de att arrangera sina största läger i Sollefteå mellan den  24-31 juli.

- Det känns fantastiskt att få ”komma hem” och arrangera läger i staden jag växt upp i och där även Robin bott i många år, säger Frida Linnér som är en av arrangörerna tillsammans med bland annat Robin Bryntesson. 

Över 100 familjer kommer att semestra i Sollefteå under lägerperioden medan deras barn träffar nya vänner med diabetes på Sockertoppen. Lägren kommer att arrangeras på Österåsens hälsohem. Dagen innan lägerstarten kommer föreningen även arrangera löptävlingen ”Från botten till Sockertoppen” uppför Hallstabacken.

5 stjärnor
Årets sista fem stjärnor skickar vi över till alla som har varit inblandade i snöläggning och preparering av skidskår och skidbackar runt om i kommunen. Tack vare era insatser kan både vi och besökare utifrån se fram emot vad som ser ut att bli en riktigt fin säsong på skidor i Sollefteå!
