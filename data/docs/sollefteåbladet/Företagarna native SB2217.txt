Samarbete ledde till cykelsuccé

Den 24 juni 2021 invigdes den första etappen av den stora satsningen på cykling i Hallstabacken. Sedan dess har utbyggnaden av leder, flow trails och teknikområden fortsatt - både på Hallstaberget och på Remsle - och de nya cykelmöjligheterna lockar både Sollefteåbor och besökare ut i naturen.

Intresset för cykling har ökat lavinartat de senaste åren så cykelsatsningen i Sollefteå ligger precis rätt i tiden. Det rör sig om ett rejält projekt, totalt har det hittills investerats runt X kronor och byggprojekten har engagerat flera lokala företag sedan de första spadtagen togs i början på 2021. Arbetet började dock ännu tidigare och initierades av Företagarna Sollefteå.

– I och med att jag har rötterna i Hälsingland har jag följt Järvsös resa mot att bli något av ett cykelcentrum i Sverige. Jag började tänka på om det skulle gå att göra något liknande här i Sollefteå, berättar Ulf Schön, X i Företagarna Sollefteå.

– Jag bollade idén med de andra medlemmarna i föreningen och alla nappade.

Därifrån gick det snabbt. Företagarna Sollefteå kollade upp förutsättningarna för en satsning på cykling och en studieresa till Järvsö genomfördes tillsammans med fler aktörer från näringslivet och representanter från Sollefteå kommun. Alla var överens om att det fanns potential att gå vidare.

– Finansieringen var förstås en avgörande fråga men där passade vi på dra nytta av vårt gemensamma nätverk och hittade lokala sponsorer som kunde tänka sig att gå in med pengar. Vi lyckades säkra över 500 000 kronor i sponsring plus att vi sökte medel från ICA-stiftelsen Folkeprojektet, Leader Höga Kusten och Region Västernorrland, säger X, X i Företagarna Sollefteå och berättar att Sollefteå kommun därefter valde att gå in med dubbla sponsringsbeloppet i projektet.

– Det är verkligen samarbete och engagemang som har möjliggjort den här satsningen och det ska bli spännande att följa utvecklingen kring cyklingen och de ringar på vattnet som den kan skapa under vår- sommar- och höstsäsongen i Sollefteå här framöver, säger X och tillägger att slutrapporten för projektet precis har blivit klar.

– X.


Stjärnklart i mars 2023

Nu är det spikat att det är den 24:e mars nästa år som Stjärnkväll går av stapeln, Sollefteås årliga företagsgala som sedan ett par år tillbaka arrangeras av Företagarna Sollefteå. De senaste gångerna har pandemin gjort att evenemanget har genomförts i mindre skala men 2023 är Stjärnkväll återigen öppet för alla.

– Det ska bli så kul att äntligen få bjuda in till Stjärnkväll i sitt rätta format, konstaterar X, X i Företagarna Sollefteå och en del av planeringsgruppen inför företagsgalan.

Redan nu öppnar nomineringsperioden där vem som helst har möjlighet att nominera lokala företag till utmärkelser i en rad olika kategorier. 

– Det går att nominera vilket företag man vill så länge det drivs här i Sollefteå kommun. Vi vill ha så stor spridning som möjligt!

Nytt för i år är att nomineringsprocessen har förenklats. Själva nomineringen görs via Företagarna Sollefteås hemsida och tar inte mer än någon minut.

– Tidigare behövde man fylla i ganska många uppgifter själv men det har vi ändrat nu, det räcker egentligen med företagets namn. Men om man även fyller i sitt eget namn och kontaktuppgifter är man med i utlottningen av en weekend på Hotell Hallstaberget, tipsar X och förklarar att nomineringarna sedan kommer att utvärderas av en jury.

– Den består av representanter från exempelvis banker och redovisningsbyråer. De utser tre finalister till varje kategori och därefter koras själva vinnaren under Stjärnkväll den 24:e mars.

En ypperlig chans att uppmärksamma sina favoritföretag med andra ord och Företagarna Sollefteå hoppas på både nomineringsrekord och en välbesökt galakväll.

– Just nu är det ju framför allt nomineringarna vi vill få in men jag passar även på att tipsa om att boka plats på Stjärnkväll i god tid. Nu när vi kan öppna upp för alla igen kommer det vara ett begränsat antal platser som gäller och vi märker att det redan nu finns ett stort intresse för att vara med!


Högtryck i företagsklimatet
Utvecklingen i Sollefteås näringsliv har varit minst sagt positivt under de senaste åren och mycket talar för en fortsatt utveckling i rätt riktning. Att det händer bra saker märks bland annat i Svenskt Näringslivs årliga ranking av företagsklimat i landets kommuner där Sollefteås klättring mot topp 100 har gått tydligt framåt sedan X. 

En viktig pusselbit bakom utvecklingen är det starka samarbetet mellan företagarorganisationerna och Sollefteå kommun där exempelvis konceptet #DrivkraftSollefteå har varit en framstående del. Företagarna Sollefteå är kommunens största företagarorganisation och har i allra högsta grad varit aktiv i arbetet för ett starkare företagsklimat.

– Vårt syfte är att främja företagande och tillväxt i vårt område och vi ser stora fördelar med vårt täta samarbete med övriga aktörer som brinner för samma sak. En viktigt del i Företagarnas verksamhet är att jobba med politisk påverkan kring frågor som rör företagande, förklarar Sandra Molitor Sjöberg som är ordförande i Företagarna Sollefteå.

– Som medlem hos oss är en del av den lokala föreningen men samtidigt blir man automatiskt medlem i riksorganisationen Företagarna som är Sveriges största företagarorganisation. Det innebär dels att man får tillgång till många förmåner som medlemskapet ger men framför allt att vi som organisation blir en stark röst när det gäller frågor som är viktiga för företagare!

Därför Företagarna
Det finns gott om anledningar till att vara medlem i Företagarna, här listar vi några av dem.

Punkter osv.

Puff
Vill du också bli en del av Företagarna Sollefteå? Vi söker både fler styrelsekamrater och medlemmar. Brinner du för någon särskild fråga eller vill du utveckla något speciellt med koppling till näringsliv och företagande? Vi är en flexibel förening där du själv kan välja vilka delar du vill vara delaktig i utifrån dina egna intressen!


