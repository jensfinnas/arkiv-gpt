Ny IT-leverantör etablerar sig i Sollefteå

Nu finns det en ny leverantör av tjänster inom IT och utskrifter på plats i Sollefteå. I slutet av februari etablerade sig företaget Gibon i kommunen med målet att växa i Höga Kusten.

Gibon är en rikstäckande kedja som jobbar med digitala lösningar för små och medelstora organisationer. Det närmsta Gibon-kontoret i vår region har tidigare varit i Sundsvall men sedan ett par månader tillbaka finns alltså Gibon Höga Kusten på plats på Granvågsvägen i Sollefteå, närmare bestämt i samma fastighet som Sollefteå Stadsnät.

– Inledningsvis är det jag som representerar Gibon här på plats men här framöver kommer vi bli fler både på sälj- och tekniksidan, berättar Joachim Westin som har jobbat med utskriftslösningar de senaste 12 åren och som genom sin nya arbetsgivare utökar verktygslådan med IT-lösningar och molntjänster.

– Framför allt på IT-sidan har tycker jag att det har saknats en lokal leverantör i det här området så det känns kul att fylla den luckan på marknaden. 

Under de senaste åren har efterfrågan på lösningar för att jobba hemifrån ökat, självklart mycket på grund av pandemin. Det är ett av områdena där Gibon har lagt mycket fokus och något som Joachim kommer att hjälpa företag och organisationer med.

– Vi har ett nära samarbete med Microsoft och har utvecklat egna paketeringar av deras molntjänster för att göra det enkelt och effektivt att använda dem för just små och medelstora organisationer, förklarar han och tillägger att utskrifter och dokumenthantering också är viktig del av Gibons erbjudande.

– Det är ju fortfarande min hemmaplan men idag är IT och utskrifter så tätt sammankopplade att det är en stor fördel att få hjälp med allt av samma leverantör.

Till sin hjälp har han dels 14 Gibon-kollegor i regionen men totalt har kedjan 170 medarbetare vars samlade kompetens finns att tillgå för att ta fram både små och stora lösningar till kunder i Sollefteå- och Kramforsområdet.

– Hittills har jag framför allt åkt runt och presenterat mig och Gibon för både nya och gamla kunder men jag märker att det finns ett uppdämt behov av de tjänster vi erbjuder. Nu blir det kul att bygga upp nya samarbeten och hjälpa fler verksamheter upp i molnet!

Bildtext: Beror på vilken bild vi använder.




