Noga utvalda arbetskläder hos EAG
 
EAG Rental fortsätter att utöka utbudet i sina butiker i Kramfors och Sollefteå. Bland annat finns gott om arbetskläder som passar lika bra när det är dags att skruva i motorer som till byggprojekten.
– Det mesta vi plockar in i butikerna är sånt som våra kunder frågar efter, säger depåchef Anders Ek.
 
– Vi handplockar leverantörer som vi gillar och använder produkterna själva innan de hamnar på hyllorna. I och med att vi har många fordon - allt från våra egna bilar till minigrävare och hjullastare - spenderar vi mycket tid på underhåll och hantering av maskiner. Då får vi verkligen se vad kläderna och utrustningen vi säljer går för innan vi börjar rekommendera dem, förklarar innesäljarna Tobias Jonsson och Angelica Hellström.
 
På hyllorna finns exempelvis även arbetskläder för alla väder, bland annat från Helly Hansen, Blåkläder, Snickers och Fristads. Bra skor är också en fördel i verkstadsmiljö och hos EAG finns det modeller från Sievi, Solidgear samt Jalas på hyllorna.
 
– Vi försöker ha det mesta man kan behöva för både arbetsdagar och hemmafix i butiken helt enkelt.
 
Företagsnamnet EAG Rental för förstås tankarna till uthyrning vilket är kedjans deras grundläggande affärsidé. Hos EAG kan både företag och privatpersoner hyra allt från skruvdragare till skyliftar men på senare åt har butiksförsäljningen ökat rejält, särskilt i Kramfors och Sollefteå.
 
– Varje butik styr själv över sitt sortiment och hos oss har vi i vår tur låtit kunderna styra mycket. Det har visat sig vara en framgångsfaktor, de brukar ju ha bäst koll på vad de behöver till sina projekt, konstaterar Anders och tillägger att kunnig och engagerad personal också är en starkt bidragande orsak till ökningarna.
 
– Helhetsintrycket är viktigt! Rätt utbud av bra grejer är en förutsättning men vi är också noga med att testa både maskiner och produkter själva så vi verkligen har koll på vad det är vi säljer.
 
 
Bildtext: EAG Rental har kläder och skor som tål hårda tag, exempelvis när det det vankas skruvning i garaget. Markus Melander Nilsson, Angelica Hellström och Tobias Jonsson har koll på grejerna och hjälper gärna till att välja rätt produkter.
