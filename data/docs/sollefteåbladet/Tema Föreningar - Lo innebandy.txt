Lo lockar innebandyspelare från båda sidor kommungränsen

Innebandy är stor sport i Sverige men i vårt område är det ganska glest mellan klubbarna. Innebandyspelare häromkring är därför vara att åka långt för både träning och matcher, något som är extra tydligt i FBC Lo:s damlag som lockar spelare från både Kramfors och Sollefteå.

Laget har funnits sedan 2011 och består idag av en trupp på 25 tjejer i åldrarna 13 till 43 år. Många av spelarna bor i närheten av Bollsta och Nyland men det finns även representation från Kramfors, Ullånger, Sollefteå och Långsele i laget.

– Bollsta ligger centralt och hallen funkar jättebra för träning två gånger i veckan, konstaterar Örjan Nordstrand från Sollefteå som är lagets tränare sedan 2017.

– Jag har både spelat själv och varit tränare tidigare så när jag fick frågan hakade jag på. Vi är ett helt gäng från Sollefteå som samåker, bland annat många fotbollstjejer som håller igång med innebandy under vintersäsongen.

Idag spelar laget i Utvecklingsserien men har tidigare varit uppe och testat Division 1 som är nivån ovanför. I och med att det inte finns så många klubbar i distriktet(?) brukar dock många lag i de större städerna förstärka med spelare från högre divisioner vilket innebär att tjejerna i Lo FBC är vana att möta blandat motstånd.

Divisioner och placeringar i tabeller i all ära, sammanhållningen i laget är en minst lika viktig anledning att spela.

– Jag hade aldrig spelat innebandy men hakade på en lagkompis från fotbollen ifjol och blev fast direkt. Det gick snabbt att komma in i spelet och framför allt är det kul att lära känna nya människor, säger Fanny Karlsson som spelar fotboll i RUIF.

– Många som jag har konkurrerat med på fotbollsplanen är numera mina lagkompisar under vintern!


